PRAEFATIO.

Paucis mihi praefari liceat, cum in Epilogo quo consilio
commentationem de Aiace scribendam susceperim, quem
tenorem inquisitio mea servarit, quid assecutus esse mihi
videar, legere possit lector benevolus. Quamquam ibi non ita
causam meam exposui, ut ipsa libri lectione omissa vel sic
quae voluerim qualibusve argumentis cuncta ea probare tentarim
satis appareat. Neque nimium mihi sumere videar, si pro labore
impenso rogem iudices harum rerum peritos atque studiosos,
ut disputationeÂ¹ perlecta iudicium suum proferant aeque atque
munifice.

Addidi commentationes tres quas iam ante in Mnemosyne
nostra publici feceram iuris. Sed cum dies diem doc-eat, cum
nonnihil ab aliis didicisse me credam et gaudeam, libenter
arripui occasionem ut haec scripta multis partibus mutata atque

aucta iterum ederem. Sic duce Minerva viam suam inveniant!

