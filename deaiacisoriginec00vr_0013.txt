DE AIACE.

Ich halte jetzt die Ansicht dass Aias eine rein
dichterische Schopfung ohne mythischeu Hinter-
grund sei (Gesch. d. Ait. ΙΙ ξ 132, 160), nicht
mehr fiir richtig, sondern glaube, dass auch die
Sagengestalten der beiden Aias urspriinglich einem
Cultus entstammen.

Ei). Mmmz, Hermes ⁹95.

I. De Aiacis ἁτρωσίᾳ apud Pindarum.

Aloisius Rzach cum ante quattuor annos Hesiodi editionem
maiorem ederet, in fragmentis disponendis a Magnis Eoeis di-
stinxit Gatalogum cum Eoearum reliquiis. Neque iniuria fecisse
videtur, licet intricatior sit quaestio, de *qua satis habebimuslec-
tores referre ad ea, quae ipse Rzach in medium tulit necnon ad
Leonis Hesiodea in Indic. aest. Gott. edita anno 1894.

Annumeratur autem Magnis his Eoeis fragmentum, quod accu-
ratius rem inspicientibus iustam, ni fallimur, movebit miratio-
nem. Sed cum petitum sit e scholio ad Pindari Isthm. VI, 53,
praestat ab ipso Pindari argumento initium facere.

Telamonem invitaturus Troianae expeditionis particeps ut
fiat Salaminem venit Hercules. Intrat domum ubi heroem cum
amicis epulantem offendit. Statim poculum auro ornatum ab
hospite ei porrigitur, quo accepto, pellem leoninam, qua amictus
intraverat, humeris etiam tum gestans rogatus incipit has preces
solemnes: „Iuppiter, utinam Telamonem dites filio tam tuto a
vulneribus, quam Nemaei leonis sunt exuviae, quae humeros

meos tegere solent!” Talia precanti Iuppiter aquilam mittit, quo
vamum. 1

