10 DE AIACE.

quosdam ex Homero quaesivisse auxilium. Sic versum
Ψ 821 ;

αἰὲν ἐπ’ αὐχέν’ ἔκυρε φαεινοῦ δουρὸς ἀκωκῇ
haud dubie fontem fuisse illius fabulae formae, qua Aiax
ἄτρωτος εἶναι πλὴν τοῦ αὐχένος ferebatur;

7⁰. recentiores homines anxie quaesivisse, qui factum esset, ut

Aiax tam variis locis diceretur ἄτρωτος fuisse. Tum natam
esse illam explicationem, quam de pelle leonina deque pha-
retra commemoravimus.

Putarit fortasse aliquis totam fabulam natam esse e Ψ 821.
Hoc vero modo non explicatur, cur fuerint homines, qui alium
τόπον τρωτόν praeter cervices quaererent, qui de ala, de latere,
fabularentur. Loco enim semel ab Homero indicato, quid opus
erat alium quaerere?

Conferamus quae de Achillis ἀτρωσίᾳ nota habemus. Hanc
fabulam serior demum aetas scripto mandavit. Poeta enim car-
minis epici Aegimii — fuisse putant Cercopem Onomacriti
aequalem — ἐν δευτέρῳ φησὶν, ὅτι ἡ Θέτις εἰς λέβητα ’ὕδατος ἔβαλλεν
τοὺς ἐκ Πηλέως γεννωμένους γνῶναι βουλομένη, εἰ θνητοί εἰσιν·
ἕτεροι δὲ εἰς πῦρ, ὡς Ἀπολλώνιός φησι· καὶ δὴ πολλῶν διαφθαρέντων
ἀγανακτῆσαι τὸν Πηλέα καὶ κωλῦσαι τὸν Ἀχιλλέα ἐμβληθῆναι εἰς
λέβητα. Apollonius autem Rhodius IV 869 (cf. [Apollod].111‚ 13, 6)
docet Thetidem non hanc ob causam Achillem in ignem iecisse,
quod periculum facere vellet, utrum mortalis esset puer necne,
sed ut immortalem eum redderet:

ὄφρα πέλοιτο
ἀθάνατος, καί οἱ στυγερὸν χροῒ γῆρας ἀλάλκοι.

Postea venerunt, qui Achillis talum exciperent, seri quidem
auctores, puta Statius, sed fabulam multo ante exstitisse tute
statueris, Neque Homerum pro nihilo fuisse in hac fabula effin-
genda credideris. Quid enim verisimilius, quam Achillem eodem
corporis loco, quo laeserat Hectorem (X 396), et ipsum mortem
accepisse? ’Ἀτρωτος igitur habebatur Achilles, sed quia vulnere
quodam mortuus esse ferebatur, excipiendus erat locus aliqui.

Videtis fabulam de Aiacis ἀτρωσίᾳ per eosdem gradus atque

