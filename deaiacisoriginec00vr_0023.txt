Du AIACE. 11

illam de Achille ad recentissimam formam processisse. Erat
uterque apud Homerum heros fortissimus, sed humano corpore
praeditus vulneribusque obnoxius ut quivis alius. Vigebat autem
vivebatque in ore populari fama, qua ἄτρωτοι dicebantur; quae
fama fortasse originem ex illo tempore duxit, quo plus quam
heroes erant. Homerus vero, qui de validis bellatoribus non de
’ἡμιθέοις agit, τὴν ἀτρωσίιιν praetermisit, fortasse nescivit, quam-
quam ipse laude sua de heroum fortitudine, vi immensa, con-
stantia, fabellam popularem aluit. Venit tempus, ubi serior
poeta τὴν ἀτρωσίαν populi ex ore interceptam carmine celebraret,
Pindarus e. g. Aiacis illam; sed iam alii cecinerant heroem
homericum mortem obiisse. Necesse igitur suit, ut ratione aliqua
apte inventa ἀτρωσία cum herois morte coniungeretur. Quare
ferebant heroem uno loco excepto fuisse ἄτρωτον, quaerebant
autem, num sorte ex Homero hoc probare possent. Nullo vero
loco satis valido invento varia excogitarunt homines, cum alius
alium fuisse locum perhiberet. Simul autem novae effingendae
erant fabulae, quibus explicaretur, cur tali loco heros ἄτρωτος
factus esset. Sic fabella orta est de Aiacis pharetra. Fama
autem de Achillis talo, licet notior sit, serius nata est. Heroem
pedibus velocissimum, qui hostis pedes transfixerat, ipsum pede
vulnus laetale accepisse tam probabile videbatur, ut auctores
serioris aetatis de alio loco ne cogitarint quidem.

Homerus et aliis locis Iliadis opinionem de Aiacis ἁτρωσίᾳ
corroboravit. In A enim Patroclus Nestori, quo statu Graeci
versentur, narrat additis hisce verbis (vs, 658 sqq.):

οἳ γὰρ ἄριστοι
ἐν νηυσὶν κέαται βεβλημένοι οὐτάμενοί τε.
βέβληται μὲν Τυδεΐδης, κρατερὸς Διομήδης,
οὔτασται δ’ Ὀδυσεὺς δουρὶ κλυτὸς ἠδ’ Ἀγαμέμνων.

Ubi hic est Aiax? Hic solus nullo vulnere laesus — observa
nullum in tota Iliade ei infligi vulnus — hasta armatus ingenti
procul a ceteris unus arcet Troianos. Βιάζεται quidem βελέεσσι, at
non τιτρώσκεται (Ο 727); hastam eius licet truncet Hector (H 117),
ipse salvus evadit. ΙΙ] certamine cum Hectore habito Aiax

