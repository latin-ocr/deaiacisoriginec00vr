12 DE AIACE.

neque hasta, neque lapide, neque gladio, ullum quamvis levissi—
mum accipit vulnus, cum Hector tam ense quam gladiolaedatur.

Haec de Aiacis ἀτρωσίᾳ, quibus unum addendum est. Obser-
varunt v. d. pellem leoninam Herculis in imaginibus, quotquot
saeculo septimo sunt tribuendae, prorsus deesse, adesse veroin
illis saeculi sexti. Confirmat Strabo (XV p. 688); καὶ ἡτοῦ
(Ηρακλέους δὲ στολὴ πολὺ νεωτέρα τῆς Τρωικῆς μνήμης ἐστί, πλάσμα
τῶν τὴν (Ηράκλειαν ποιησάνταν, εἴτε Πείσανδρος ἦν εἴτε ἄλλος τις·
τὰ δὲ ἀρχαῖα ξόανα οὐχ οὕτω διεσκεύασται.

Pisandrum Camirensem‚ vel potius poema quod huic poetae
tribui solet, Wilamowitz ad sextum saeculum revocavit. Sexto
igitur saeculo Herculis rerum gestarum poetae excogitarunt
fabellam, quam legimus apud Pindarum de Hercule Telamonis
hospite, de leonis exuviis, de herois ad Iovem precibus. Quinto
vero saeculo, quomodo poetae hanc fabulam mutarint, docet
Panyassis, quem Wilamowitz ad quintum saeculum rettulit
(Herakles I p. 66), licet Suidas medio septimo saeculo eum
vixisse putaret. Stesichorus, si audimus Athenaeum (XII p. 513)
primus finxit Herculem ξύλον ἔχοντα καὶ λεοι τῆν καὶ τόξα, hac in
re Xanthum τὸν μελοποιόν non secutus, qui ὁμηρικῶς heroem
amictum fuisse fingebat. Imitabatur igitur Xanthus λ 606 sqq.:

ὃ δ’ ἐρεμνῇ νυκτὶ fefomcbg
γυμνὸν τόξον ἔχεν καὶ ἐπὶ νευρῆφιν ὀιστὸν,
ὃάῗεινόν παπταίνων, αἰεὶ βαλέοντι ἱεάῑοικώς.

Sed et haec Stesichorus παρεποίησεν, sexti saeculi poeta
Locrorum Epizephyriorum notissimus. Denuo igitur apparet,
minime a vero aberrare, qui statuat sexto demum saeculo
natam esse fabulam de Hercule Telamonis in aula excepto, ubi
Aiaci talem ἀτρωσιάν a Iove deprecaretur, qualem sibi praeberet
λεοντῆ sua. Hoc enim episodium excogitari non potuit antequam
Hercules λεοντῇ amictus in notionem abiisset vulgarem.

