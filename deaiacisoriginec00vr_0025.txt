nie AIAcE. 13

Iv. Αἲαντε.

„et cum Castore Pollux’'.

Nunc venimus ad illam fabulam, in qua Aiax sibimet ipse
mortem conscivisse tradebatur; quae fabula, ut iam supra dixi·
mus, illam de eius ἀτρωσίᾳ sic mutavit, ut unus saltem corporis
locus exciperetur, quo ferrum intromitti posset.

Rogaris annon ab initio, qui Aiacem ἄτρωτον sibi fingerent,
talem exceperint locum, cum ipsa res ferret, aliquando Aiaci
fatum institisse. Heroi quidem Aiaci! Nam an forte Aiax ali-
quando plus quam heros fuerit atque inde eius ἀτρωσία in ore
populi remanserit, mox quaeremus. Id vero statui potest: antiquos
nunquam eum sibi finxisse heroem Aiacem, cui vita aeterna
esset destinata. Simulac igitur narrare inceperunt hunc heroem
gladio incubuisse, non poterat, quin locus vulnerabilis in Aiace
ἀτρώτῳ quaereretur.

Sed, nisi omnia nos fallunt, exstitit aliquando mythuS, cuius
apud Homerum supersunt vestigia, in quo Aiax -— non dicimus
heroem - ἄτρωτος haberetur neque tamen vita aeterna frueretur.
Quid enim, si priscus ille Aiax non gladio periit, sed fluctibus
immersus vel rupibus evolsis coopertus evanuit? Nonne huius
mythi Homerus servavit rudimenta? Nonne legimus apud
Homerum Aiacem apud Gyras cautes in Aegaeo periisse?

„Heusi” inquis, „vide, quid facias, narrantur haec de Aiace
minore. Cave ne cum maiore minorem confundas!''

Immo, scientes volentes quae de Aiace minore traduntur
transferimus non in maiorem, sed in primarium illum Aiacem,
e quo tam maior quam minor homericus prodiit. statuimus
illum primarium fuisse ἄτρωτον, conicimus mortem eum obiisse
non humanis sed divinis viribus perdomitum.

Evolvamus Homerum.

Homericis in carminibus duos invenimus Aiaces, Salaminium
et Locrensem, vel potius, ut de Salamine taceamus, Telamonium

