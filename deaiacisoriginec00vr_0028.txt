16 DE ArAcE.

Telamonius, ut sana poscit ratio, in mediis copiis suis ducis
officio perfungitur, Locrensis copiis suis relictis, quasi non
imperator sed ἐθελοντής esset, iuxta Telamonium hostium repellit
impetum. Cur vero Locrenses ducem suum non erant secuti?
Respondet poeta:

οὐ γάρ σφι σταδίῃ ὑσμίνῃ ’μίμνε φίλον κῆρ·

οὐ γὰρ ἕχον κόρυθας χαλκήρεας ἱπποδασείας,

οὐδ’ ἔχον ἀσπίδας εὐκύκλους καὶ μείλινα δοῦρα,

ἀλλ’ ἄρα τόξοισιν καὶ ἐυστρεφέ’ οἰὸς ἀώτῳ

Ρίλιον εἲς ἅμ’ ἕποντο πεποιθότες, οἷσιν ἔπειτα

ταρφέα βάλλοντες Τρώων ’ῥήγνυντο φάλαγγας.

Arcubus igitur et fundis instructi erant Locrenses, cum eorum
dux hastam gerebat. Leaf coniecit poetam contra fidem histori-
cam arcubus Locrenses armasse pro rerum antiquarum suo
amore, sagittarios enim Locrenses non fuisse. Laudat Pausaniam
perhibentem Cretenses solos antiquitus fuisse sagittarios, Locren-
ses autem, qui apud Hesiodum (scut. vs. 25) vocentur ἀγχεμάχοι,
Persico quoque bello meruisse hoplitas.

Antiquissimis autem temporibus praeter Cretenses alios quoque
sagittarios fuisse docent Apollo, Hercules, Eurytus, Philoctetes,
UlixeS, Pandarus, e Graeciae orti regionibus diversissimis atque
omnes τοξόται. Quae autem fuit causa, cur ipsi duci arcum poeta
negavit? Num forte Aiax talis in auditorum mentibus vivebat,
ut sagittarium depingi eum posse desperaret? Scimus poetam,
cui debemus versus B 529 sqq, apposite perhibuisse heroem
hasta non arcu fuisse instructum:

ὀλίγος μὲν ἔην λινοθώρηξ,
ἐγχείῃ δ’ ἐκέκαστο Πανέλληνας καὶ Ἀχαιούς.

Hastatus igitur et λινοθώρηξ, quales erant Adrastus (B 830)
ceterique Argivi (Certam. Hom. et Hesiod. 569), Aiax minor
depingebatur. Alius vero erat, melius qui armis suis cum Locren-
sibus sagittariis conveniret, nempe Teucer Telamonis filius
nothus, maioris Aiacis frater τόξων ἐὺ ἱειὸώς. Quod ad Aiaces
attinet, hac quoque in re inter se conveniunt, quod uterque
semper fuit hastifer.

