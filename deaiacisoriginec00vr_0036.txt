24 DE Ainos.

Omnibus autem controversiis omissis, id nullus non criticus
hodiernus concedet B 557 sq. esse obelo notandos.

Apud Homerum igitur Telamonii de patria constat nihil.
Conicimus heroem Locride, ubi cum Aiace minore coniunctus
fuerat, relicta, novam sedem nondum tum repperisse. Uterque
enim Aiax e Locride provenit, ubi et Teucer erat natus, ut infra
exponere conabimur. Nunc satis sit observasse Locrenses, qui libro
Ν arcubus armati procedunt, procul dubio initio habuisse ducem
eodem modo instructum ut, e. g. Φιλοκτήτης τόξων ἐὺ ,Ρειδώς
praeerat copiis τόξων ἐὺ ,Ρειδόσι ,Ρῖφι μάχεσθαι (Β 718 sq.). Quis
autem melior horum Locrensium fuisset dux quam Teucer
ὀ τοξότηςῗ)

Monuit Usener in libro, qui inscribitur „Dreiheit” triadem
plerumque e duade, illam vero e monade esse ortam. Quod ni
fallimur hic quoque obtinuit. Vixit, opinor, in Locrensium
mythis Aiax quidam heros strenuus Herculi similis, qui clava
vel hasta instructus suos defendebat. Sed, ut Hercules quam-
cumque ob causam clavam mutavit cum arcu, sic venit tempuS‚
quo heros Locrensis e hastifero vel clavigero fiebat arcitenens
Coniectamus factum id esse, qua aetate Apollinis cultus in
Locridem ingressus antiquiorem terrae venerationem paulatim
repelleret. Heros enim, qui hucusque habebatur terrigena, tunc
Apollinis veniebat sub auspiciiS, fiebat ut deus ipse τοξότης.
Duarum religionum sibi oppositarum discrepantia perfecit, ut
heros, qui hucusque fuerat uniformis, exinde duabus sub formis
prodiret. Quamvis autem tali modo exstitisset heroum „duas’'‚
μονοειδοῦς eius originis vestigia servabant poetae, ita in acie
eos coniungentes, ut arcitenens alterius sub scuto latere soleret.
Mox colonos emigrantes secuti ad sinum venerunt Saronicum.
Ibi heros hastifer popularibus in carminibus gloria rerum crevit
patremque adeptus est divinum Telamonem; eodem patre frue-
batur socius eius τοξότης, qui fortasse a stirpe τυκ (treffen)
proprium accipiebat nomen: Τεῦκρον.

Qui vero homines in Locride remanserant heroem hastiferum
antiquo suo nomine colere pergebant, licet cum Telamonio

