DE ΑΙΑυΕ. 25

comparatus tam statura quam factis videretur minor. quta
hunc quoque ibi colebatur socius arcitenens, cui a stirpe μεὸ
(leiden) dabatur nomen Μέδων (Β 727). Sic noti erant Αἴας Τελα-
μώνιος et Τεῦκρος in regionibus sinu Saronico conterminis, Αἴας
ὁ μείων et Μέδων in Locride, patria antiquissima. ‘O μείων autem,
ut ipsa res fert, patre carere non poterat. Ita fiebat Oilei filius.
Oileus vero Apollinis appellativum erat, quo in Locride, ut
demonstrabimus infra, hic deus invocabatur. Sed et Medon
eodem patre utebatur, ut Teucer iuxta Aiacem maiorem Τελα-
μώνιος dicebatur. Homines serioris aetatis Medontem et Teucrum
pro νόθοις, Aiaces pro γνησίοις habuerunt. Neque iniuria, nam
si originem spectas, Aiaces veri erant terrigenae, Teucer autem
et Medon recentiori cultui in Locridem introducto vitam debe·
bant. Quinimo tantum hic cultus valuit, ut ὁ μείων quoque,
licet e terra esset natus, mox Apollinis Ilei gnatus haberetur.
Neque mirum videbitur, quod ὁ μείων, utpote qui in Locride
remansisset, plurima originis suae servarit vestigia: hic igitur
in Locrensium coloniis, tam occidentalibus quam orientalibus,
in Italia et in Troade in rebus sacris locum suum obtinuit.

Lectorum in commodum paucis indicavimus, quae in capitibus
sequentibus fusius tractabuntur. Verebamur autem ne disputa-
tionis nostrae tenor pro variarum rerum multitudine lectorem
quamvis attentum effugere posset. Nunc vero praemonitus per
varios casus perque tot discrimina rerum itineris certus argu-
mentationem sequi poterit.

Unum vero iam absolvimus: probavimus Homerum hanc
ob causam ambos Aiaces fere semper in carmine epico coniun-
xisse quod tunc temporis fama horum heroum originis nondum
prorsus esset intermortua. Abierat iam ὃ μείζων e patria natali,
factus erat Telamonius, sed nondum Salaminius habebatur.
Natus erat Teucer, at nondum in Troade lucem aspexisse fama

ferebat. Supererant documenta levissima, quae Locridem respi-
cere cogerent.

