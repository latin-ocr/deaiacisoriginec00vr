26 os Amen.

Y. De ratione quae inter Minervam et Aiaces intercedit.

Unaquaeque controversia e multis illiS‚ quas complectitur
quaestio illa, quae vocatur homerica, ita est comparata, ut qui
difficultatibus eius solvendis impendat operam, non possit, quin
semper aenigmata excitet obscuriora. Sic responsum, quod supra,
qua par est prudentia, dare conatisumus, multifarias quaestiones
novas, quae sua sibi responsa aegre desiderent, protraxit in
lucem. Sic nunc agendum erit de re quadam intricata, quam
supra attigimUS, sed nondum ad finem perduximus*

Nam cum de Aiacis agebamus ἀτρωσίᾳ iuxta omnia alia, quae
de huius fabulae origine suspicati sumus, id quoque propone-
bamus: Aiacem insania abreptum mortem sibi conscivisse; hinc
vero mythologis necesse fuisse excogitare aliquam rationem,
qua Aiacis mors voluntaria apte cum eius ἀτρωσίᾳ coniungi
posset. Interroganti autern, quibus e causis profluxerit nefastus
ille Aiacis furor, respondet tibi Calchas: „ex ira, quam in Aiacem
conceperat Minerva'’.

ἐλᾷ γὰρ αὐτὸν τῇδ’ ἐν ἡμέρᾳ μόνῃ
δίας Ἀθάνας μῆνις (Soph. AiaC. VS. 756).

Iam cum in eo esset iuvenis ut domo proficisceretur, patri
ob filii superbiam anxio deosque respiciendos esse monenti, „mi
pater''‚ responderat Aiax, „deorum auxilio vel pessimus quisque
gloriam adipisci potest, equidem vero, nullus licet deus me
adiuturus sit, rerum gestarum me laude conspergam’'.

Minervae auxilium ei praebiturae superbus acclamaverat:
„aliis‚ o regina, melius succurres, nostra vero a parte acies non
perrumpetur’⁵.

Eane superbia, quam vivide illustravit Sophocles, homerico ab
Aiace aliena fuit? In utramque partem respondentes discedunt.
Mentisne superbae documenta dedit heros H 255 sqq, ubi Hec-
torem compellat: „nunc vero quales heroes tulerit Graecia
invictos experie1·is‘'? Minime; locutus est e more heroum. Sic
loqui solent οἱ μεγάθυμοι. Audi modo Hectorem respondentem:

