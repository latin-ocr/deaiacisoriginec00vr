nn ΑῐΛοΕ. 29

vilius? Quantum mutatus ab illo, qui unacum Telamonioignem
a Graecorum navibus arcere conabatur! Quanto nobilior videtur
Thersites prae hoc imperatore. Ne Irus quidem e certamine
cum Ulixe inito discessit sic. Meliusne poeta significare poterat,
quam invisus Minervae suerit hic heros, quam despicatui esset
cunctis Achaeis?

Attamen nullam rapuerat Cassandram, nullam violarat Miner-
vae aram. Neque tali modo locutus fuisset poeta libri Ψ, nisi
conscius sibi fuisset, talia fore auditorum e mente.

Observa autem maiorem quoque Aiacem hisce in certaminibus
nullum auferre praemium primarium, vincere eum neque Dio-
medem, neque Ulixem, neque, quod plus est, Polypoetem Lapi-
tham. Quinimo tertium quoque e triade, Teucrum in arcus
certamine minore praemio dignatur poeta.

Fortuitone haec omnia? An ingrata Minervae trias fuit
nostra? Conferamus alium heroem, qui iisdem in certaminibus
libro Ψ descriptis praeter triadem nostram habetur ludibrio.
Volumus Epeum. Vincit quidem Euryalum pugilatu, at id certa-
minis genus victori non nisi mediocrem poterat afferre gloriam.
Periculorum‚ dolorum acerbiorum est plenum. Quaenam sunt
praemia? Mulus et poculum nullo opere caelato insigne. Hisce
cum praemiis confer illa, quae luctatoribus proponunturzrqlnoda
δυωδεκάβοιον, γυναῖκα τεσσαράβοιον. Apparet quantum prae ceteris
ludis sorderet pugilatus, Barbarorum scilicet videbatur oblecta-
mentum; victor autem barbarus.

Ecce autem ad aliud certamen socios provocat AchilleS, ad
ὃισκοβολίαν. Surgunt Polypoetes Lapitha, Leonteus Lapitha, Aiax
Telamonius, Epeus. Victor evadit Polypoetes. Quid autem Epeus?

ἑξείης δ’ ἵσταντο, σόλον δ’ ἕλε δῖος Ἐπειὸς,
ἧκε δὲ δινήσας· ’γέλασαν δ’ ἐπὶ πάντες Ἀχαιοί..

Ridendi causam non addidit poeta, at opus non erat. Intelle-
gimus δῖον illum Epeum, quem supra cognovimus fuisse: „the
representative of brute strength'' (Leaf), qui omnium primus
arripuerat discum, motibus agrestibus, iactu indecoro et infelici
movisse cachinnos.

