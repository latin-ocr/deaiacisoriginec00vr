530 DE AIAGE.

Agrestis igitur, ἀπαίδευτος, prodit ille Epeus, eponymus Epe-
orum Elidis incolarum antiquissimorum, quos curn Locrensibus
arcte fuisse coniunctos docet Pindarus, docuerat iam Homerus
Ioco notissimo, ubi uno versu coniunguntur

Λοκροὶ καὶ Φθῖοι καὶ φαιδιμόεντες Ἐπειοί.

Athenaeum si audimus (X 456 F), Epeus aliquando ὑδροφόρει
τοῖς Ἀτρείδαις asinumque eodem officio fungentem vocabant Epeum.

Tam Epeus quam Aiaces Minervae favore minime gaudebat.
Locrenses igitur et Epeos mythos quosdam habuisse, quibus
inimicitias inter deam et heroes suos eponymos exercitatas
explicarent, facile statueris neque mirabimur audientes hoc odium,
quod ad Aiaces attinet, iam exstitisse inter Minervam atque
illum Aiacem primarium, e quo triadem Locrensem originem
suam duxisse supra coniecimus. Nam iterum monemus utriusque
herois morum asperitatem, ne dicamus arrogantem morositatem,
vel a Sophocle vel ab Homero cum emphasi quadam tractatam
fuisse; in ea sola fuisse positam utriusque herois perniciem.
Unde non abs omni verisimilitudine effeceris τὴν τοῦ Αἴαντος καὶ
Ἀθηνᾶς ἀπεχθείαν, quam posteri e Cassandrae raptu explicare
conati sunt, altius esse petendam. Latent eius radices in ipso
solo Locrensi.

VI. De Minervae in Achaeos ira.

Nunc ante omnia agendum erit de Odysseae quibusdam locis,
ubi poeta de Minervae in Achaeos ira, de reditu infelici Achae-
orum, de huius reditus causis, de Iovis consiliis post Troiam
captam in Graecos statutis paulo confusius loqui videtur.

Ac primum evolvamus y, ubi legimus haec (vs. 130 sqq.):

αὐτὰρ ἐπεὶ Πριάμοιο πόλιν διεπέρσαμεν αἰπὴν
καὶ τότε δὴ Ζεὺς λυγρὸν ἐνὶ φρεσὶ ’μήδετο νόστον
Ἀργεΐοισ’ ἐπεὶ οὔ τι νοήμονες οὐδὲ δίκαιοι

πάντες ἕσαν.

