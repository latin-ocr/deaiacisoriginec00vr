DE ΑῐΑοΕ. 3]

Iuppiter igitur, cum Graeci minime sapientes, ius et fas parum
observantes sibi viderentur, reditum iis parare perniciosum sta-
tuit. Neque iniuria iratus erat deus optimus. Nam primum
contra omne ius et sas ad eam contionem, ubi de reditu verba
facere volebant, Atridae convocarant milites ἐς ἠέλιον καταδύντα.

Milites autem ducibus suis haud meliores venerant ebrii,
dissoluti. Quid mirum eos discessisse multa post convicia, rixan-
tes, ,Ρηχῇ θεσπεσίῃ, noctem transegisse discordes mala omnia
sibi invicem imprecantes! Quod initium malum peiora porten-
debat. Ἐπὶ γὰρ Ζεὺς ἤρτυε πῆμα zaneto!

Hactenus perspicua sunt omnia. Sequitur autem hoc:

τῷ (πήματι) σφων πολέες κακὸν οἶτον ἐπέσπον
μήνιος ἐξ ὀλοῆς γλαυκώπιδος ὀβριμοπάτρης
ἤ τ’ ἔριν Ἀτρεΐδῃσι μετ’ ἀμφοτέροισιν ἔθηκε.

Quid? Non suas sed filiae suae inflictas iniurias ultum ibat
Iuppiter? Graecine igitur iam ante contionem in Minervam
peccarant? Sed quid erant ausi? Altum Homerus servat silen-
tium. Vergili autem memor citabis: „Unius ob noxam et furias
Aiacis Oilei!'’ Nempe Aiax Cassandrae vim inferre erat conatus,
laeserat Minervae aram, quo refugerat virgo, non metuerat
ipsum numinis simulacrum. Turn veritus ne a Graec-is ob male-
ficium offensis lapidibus obrueretur heros fugerat....quo? Ad
eandem aram, quam modo violarat, auxilium sibi implorans ab
eadem dea, quam, si quis alius, laeserat. Atque hanc ob causam
heroem defenderat Minerva ab Achaeis minitantibus, sed iram
suam verterat in populum, qui iura eius non observata in sce-
lestum Aiacem vindicare volebat. ’Έπειτα ἀποπλέουσιν οῖἝλληνες
καὶ φθορὰν αὐτοῖς ἡ Ἀθηνᾶ κατὰ τὸ πέλαγος μηχανᾶται - Sic legi-
tur in Iliu Perside.

At, hercle, ubi hic sana ratio? insanientis talia sunt! Plec-
tuntur Achivi reges si delirant! Concedo. At defenduntur a
deis delirantes illi principes, quorum ob scelera populus plectitur?
Plectitur populus dum numina laesa contra regum insaniam
tuetur? Flectitur, cum reges salvi abeant? Quis talia concoquit?

Sed removeamus argumenta ex Iliu Perside petita3 quae

