32 DE AIACE.

argumenta confusa et intricata videntur, quoniam cum narratione
homerica simplici, ut apparebit, et pellucida coniungere conan-
tur novam fabellam, qua ritum quemdam Locrensium explicabant
posteri. Homerus enim iuxta Iovis iram ob Graecos superbien-
tes et nefarios commotam, aliam novit iram a Minerva in
Danaos conceptam, Aiacis vero scelus non novit, neque Cas-
sandrae raptum, neque Aiacem a Graecis petitum lapidibus.
Omnia quae Aiacem virginis raptorem spectant Persidi deben-
tur, nam in ea primum, ut videtur, ritus Locrensis priscus et
solemnis formam induit poeticam. Nitebatur, ut infra videbimus,
hic ritus illa ipsa discordia inter Minervam et Aiaces exercitata,
cuius vestigia in Homero detegimus; vigebat forte iam ritus —
at non in Troade —- aetate homerica, at nondum poeta epicus,
quae fiebant solemnia, poeticis inventis illustrare temptaverat.

In Homero vero reperiebatur Iovis ira in Graecos abeuntes,

ἐπεὶ οὔ τι νοήμονες οὐδὲ δίκαιοι
πάντες ἔσανὶ ⁷
quibus verbis (ἀδίκῳ et ἀνοήτῳ) poetam indicasse scelus Aiacis
ἀνόσιον, nullus credo affirmabit, ne is quidem, quem haud fugit
τὰ ἀφροδίσια interdum attice indicari voce ἀνοήτων (Ar. Nub.
vs. 417; Schol.).

Iterum huius irae fit mentio γ 160 sqq.:

Ζεὺς δ’ οὔπω ’μήδετο νόστον
σχέτλιος, ὃς ῤ’ ἔριν ὦρσε κακὴν ἐπὶ δεύτερον αὖτις.

Sed, ut iam observavimus, iuxta hanc Iovis iram vindicias
novit poeta alterius numinis cunctos in Graecos exercitatas,
nempe numinis Troianae arcis tutelaris, quae licet esset victa
victores salvos abire non sinebat quaeque μήνιος ἓξ ὀλοῆς

ἔριν Ἀτρεΐδῃσι μετ’ ἀμφοτέροισιν ἔθηκε.

Vocatur quidem hoc numen a poeta γλαύκωπις, ὀβριμοπάτρη
Ἀθηνᾶ, sed fere supervacaneum videtur observare hanc Minervam
prorsus diversam fuisse ab illa, quae Achilli, Diomedi, Ulixi
iterum atque iterum contra Troianos opem tulit. Usurpat illa
,,πρόμαχος Pergami'’ nomen alienum, usurpat in libro recentioris
aetatis (Z) templum, quod homerica certe aetate in arce non

