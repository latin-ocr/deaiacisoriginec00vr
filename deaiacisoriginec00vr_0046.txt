34 DE AIAOE.

Videsne illud ἀτὰρ ἐν νόστῳ Ἀθηναίην ἀλίτοντο, quod optime
quadrat in Graecos abeuntes, qui victoria elati superbientes,
ius et fas, ut docent γ 130 sqq, susque deque habentes οὔ τι νοή-
μονες οὐδὲ δίκαιοι erant, quare a Iove, ut voluit poeta antiquior,
aut a Minerva — patrona Graecorum indignata, quam cum
Pergami numine tutelari in Graecos irata coniunxerant poetae
recentiores — puniebantur. Τὰ ἐν νόστῳ respicere Aiacis scelus
nenio, credo, sibi persuadebit, neque deam, quae ob hoc scelus
Aiaci esset irata, hunc suas manus effugere sivisse.

Qua re suo iure Strabo ad ὅ 502 annotavit: „nal ἐχθόμενός περ
Ἀθήνῃ· ἁπάντων εἰς τὸ ἱερὸν ἀσεβησάντων ἅπασιν ἐμήνιεν”. Quae Si
legis, noli cogitare de Cassandra, nam in Perside, quae historia
fusius de raptu agit, non omnes impios se praebent, immo,
unus modo, cum ceteri omnes deae opitulentur.

Quodnam vero ad factum spectavit Strabo? Coniecimus supra
Minervam illam, quae vs. 502 memoratur, fuisse tam deam
Pergami tutelarem Graecis iratam quam Graecorum patronam
horum ob impietatem indignatam3 duas igitur deas a recenti-
oribus pro una habitas. Talia Strabo putasse videtur. Graeci,
si eum audis, abeuntes devastarunt templum Minervae vellaese·
runt deae sacra, quae in arce erant. Est igitur ἡ πολιοῦχος θεά,
quae abeuntes malis persequitur. Unde facile effeceris Iovis
iram in proficiscentes fuisse antiquiorem quam illam Minervae.
Hanc enim excogitari non potuisse, antequam Minervae quoque
iuxta Apollinem locus in arce esset tributus.

Omnium vero consensu versus libri Z, qui de deae templo
in Pergamo agunt, interpolati sunt. Describunt deam in suo
sacello sedentem; illa vero statua, quam postea Novi Ilii Miner-
vae in aede fuisse docent nummi reperti, numinis erat stantis
Colum manu tenentis, τῆς Ἐργάνης.

Occasione oblata, quasi in parenthesi, hac quoque de inter-
polatione quaedam observare mihi liceat.

Z non depingit τὴν Ἐργάνην sed τὴν Ἀγελείην, Bellatricem.
Causa autem exstat nulla, cur Ilienses aetatis posterioris, quibus
maximi esse deberet demonstrare oppidum suum fuisse Troiam

