Dr: AIACE. :35

antiquam, antiquiorem illam statuae formam — si unquam
talis in arce stetisset -— cum recentiore aliqua commutaverint.
Immo, si statua sedens unquam revera in arce fuisset, tenaciter
formam traditam servassent. Et cum ceteris in Iliadis libris
nusquam Minerva intra Troiae moenia appareat, sed semper
stet ab Achaeorum partibus, tute statuere possumus Troiam
Iliadis — non dico Odysseae — omnino dea Minerva caruisse.

At unde petivit interpolator Minervae imaginem sedentem?
Nam abripitur quidem mens Athenas ubi, ut in Z fit, deae
πέπλος offerri solebat, sed Athenis ἡ Πολιάς stans aspiciebatur.
Quamquam igitur, quod ad vestem oblatam attinet, cultus in Z
descriptus cum Athenarum illo convenit, statuarum formae
prorsus differunt. Sed et altera oboritur quaestio, unde Ilienses
postea τῆς Ἐργάνης petierint formam stantem colum manu
tenentem.

Erythris in colonia Atheniensium vetustissima Chio opposita
Smyrnae in vicinia — quas urbes cum Homeri nomine coniunc-
tissimas attendite — colebatur Minerva sedens colum utraque
manu tenens (Paus. VII, 5. 9). Quoniam philologi hac quidem
in re cum poeta hymni Apollinis faciunt, quod Smyrnam, aeoli-
cam olim urbem deinde ionicam aliquid in Iliadis γενέσει fuisse
putant, mirum non foret si interpolator ionicus imaginem
Minervae sedentem petivisset Erythris. Colus quoque, quem
Iliensium Minerva manu tenebat, hinc fortasse devenit. Imagines
sedentes et alibi fuisse, puta Phocaeae, Chii constat; opinatus
est Furtwangler (Rosch. Lex. I p. 690) Athenis quoque deae
imaginem fuisse sedentem et revera narrat Pausanias (I, 26, 4)
Endoeum Cretensem, qui imaginem sculpserat Erythraeam, simi-
lem quandam vovisse Athenis, Utraque autem quantum scimus
caruit colo. Quodsi Loeschcke (A. M. IV 305) iure contendit
Endoeum exstitisse medio saeculo sexto, neque iniuria conieci-
mus imaginem Erythraeam interpolatori libri Z fuisse exemplo,
inventus est terminus post quem versus interpolati in Iliadem
sunt introducti. Endoei opera singulari arte fuisse insignia appa-
ret e Pausaniae verbis (VII, 5. 9), ubi de imagine Erythraea

