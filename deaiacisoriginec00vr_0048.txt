36 DE ArAcn.

habeb haec: υτοῦτο Ἐνδοίου τέχνην καὶ ἄλλοις ἐτεκμαιρόμεθα εἶναι
καὶ ἐς τὴν ἐργασίαν ὁρῶντες”.

Nummi vero Ilienses incussam gerunt Palladii imaginem tam .
hasta quam colo munitam. In antiquioribus horum nummorum
non agnoscimus palladiorum formam solitam. Minerva enim ibi
non stat ποσὶ συμβεβηκόσι sed procedit, non habet hastam διηρ-
μένην sed in humero positam. Aetate demum imperatoria solita
palladii forma in nummis agnoscitur (e. g. Imhoof-Blumer Gr.
M. 627, 224 VIII 3). Tute statueris Troiae palladium, si quod
Pergami fuerit unquam, a ceteris omnibus diversum non fuisse.
Gur enim urbs antiqua ut aliae non habuisset palladium pedi-
bus adductis ξοάνου formam referens? Nonne legimus in Perside
haec: „Aiax Cassandram rapiens συνεφέλκεται τὸ τῆς Ἀθηνᾶς
ξόανον”“.> Nonne [Apollodori] quoque bibliotheca (III, 12 p. 143)
describit palladium Troianum ποσὶ συμβεβηκὸς, δόρατι διηρμένῳ
instructum, ἠλακάτῃ munitum?

Novum igitur Ilium incolentes cum nummos suos imagine
deae tutelaris ornare vellent, versus libri Z interpolatos reon
respexerunt, immo, palladii formam cum pedibus adductis
ita mutarunt, ut liberiore motu dea procedere videretur. Supra
autem. statuimus deae imaginem sedentem revera Troiae nun-
quam fuisse. Attamen, cum versus libri Z interpolati in
Iliade locum invenerint formamque et famam huius deae se-
dentis divulgarint, rogaris, cur Ilienses, qui Troiam antiquam
habitare se gloriarentur idque procul dubio argumentis probare
tentarent, Iliadis auctoritate uti noluerint, imaginem deae
sedentem nummis suis non incusserint. An verebantur, ne a
ceteris Graecis redarguerentur hisce verbis: „argumentis utimini
haud validis, nam versus quibus nitimini interpolati suntffl?

Non credo, nam artem criticam in his versibus ne Alexan-
drini quidem exercuerunt. Alia igitur causa, cur imaginem seden-
tem noluerint, exstitisse videtur. Nam si usi sunt imagine deae
stantis vel procedentis, non potest quin haec forma iis vide-
retur antiquior. Praevaluit igitur Palladii forma τοῦ ξοάνου ex
Iliu Perside nota. Et iure praevaluit, nam licet Palladii rapti

