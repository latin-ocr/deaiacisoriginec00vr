DE Aeriss. 37

fabulam excogitatam esse a mythologis Argivis contenderit
Chavannes, homines, qui post Troiam eversam locum habitarint,
notam sibi habuisse Troiani palladii formam docet tam proba-
bilitas et palladiorum usus divulgatus quam Troianus sacrifi-
candi mos peculiaris.

Hic quoque inter res in Z descriptas et veterrimum sacri-
ficandi morem Troianum, aliunde nobis notum, exstat, si quid
video, mira discrepantia. Nam ubi Hecuba Minervae in aedem
venit — verum templum sibi finxisse poetam docet versus Z 298:
τῇσι θύρας ὤιξε Θεανὼ καλλιπάρῃος - pollicetur

δύο καὶ δέκα βοῦς ἐνὶ νηῷ
ἤνιδας ἠκέστας ἱερευσέμεν.

Mactabantur igitur, poetam si sequimur, ipso in templo; si
coram dea fiebat, ipsa in cella tecto adoperta. Quid vero docent
nummi Ilienses? In arborem palladio oppositam boves attolle-
bantur, deinde ab homine cultro armato in arbore sedente neca·
bantur mugitu suo caelites quasi advocantes. (Ilion, Dorpfeld II
[Bell. 63 ΝΟ. 68, 69). Qualem ritum respicit Plato Critias 119 Ε;
„311 δὲ ἕλοιεν τῶν ταύρων πρὸς τὴν στήλην προσαγαγόντες κατὰ κορυ-
φὴν αὐτῆς ἐ’σφαττον.”

Est, quod ab Troianis vocatur in quodam decreto, ἡνομιζομένη
καὶ πάτριος θυσία (Michel Recueil 525); sacrificandi modus peran-
tiquus latitans in umbra temporum praeterlapsorum, atque hanc
ob oausam a Platone, ubi de Atlantide agit, veluti de prisca
civitate, data opera inter consuetudines relata.

Palladium igitur quo praesente boves immolabantur sub divo
stetisse verisimile est, minime vero, ut versus Z 298 sqq. docere
videntur, sub aedis alicuius tecto. An est, qui conferat Herodoti
locum VIII, 55: ,,ἐ’στι ἐν τῇ ἀκροπόλι νηός, ἐν τῷ ἐλαίη τε καὶ
θάλασσα ἐ’νι”, ita ut cella et arbor stans sub divo in Z quoque
reperiantur? At arbor Atheniensis sacra erat ipsa, non erat
adminiculum quod cultui inserviebat.

Antiquissimum igitur ritum aetate historica nondum fuisse
intermortuum docent nummi supra laudati. Hoc ipso loco, ubi
nunc habitabant, aliquando alio modo sacrificatum esse deae

