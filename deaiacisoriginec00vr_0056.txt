44 DE AiAcifl.

potest, ubi Graeci bellum inferunt, oppida expugnant; tunc
magnus heros carminibus dignum se praestat, ubi Graeci, qui ad
oppugnandum venerunt, ipsi repulsi, in angulum detrusi oppu-
gnantur. Celebratur igitur Aiax in maiore Iliadis parte. Iliadis
enim nostrae, cui deest Τροίας ἅλωσις, ut ita dicam, Odysseis‚
maiorem partem occupat Aianteis (castrorum graecorum oppug-
natio) quam Achilleis (Troianorum fuga, Hectoris caedes); quam-
quam Achillis nomen clarius iam in carminis initio lectorum
animum in se vertens Aiaci haud parvum detrimentum attulit.

Est alia quoque res observatu dignissima. Nullus fere est heros
sive in castris graecis sive in troianis, quin interdum ab aliquo
numine adiuvetur. Certatim Iuno et Minerva heroibus opitulantur
sive pugnantibus sive fugientibus. Agamemnonem harum dearum
sub auspiciis in pugnam descendentem ostendit nobis A 44 sq.:

ἐπὶ δ’ ἐγδούπησαν Ἀθηναίη τε καὶ ”Ηρη
τιμῶσαι βασιλῆα πολυχρύσοιο Μυκήνης.
Menelaum in eo ut Pandari sagitta mortali conficiaturaMinerva
periculo exemptum videmus Δ 128 sq.:
Διὸς θυγάτηρ ἀγελείη
ἥ τοι πρόσθε στᾶσα βέλος ἐχεπευκὲς ἄμυνε.

In E ipsa Minerva Diomedis adscendit currum. Eadem dea
nusquam non opem sert Ulixi. Patroclo, ubi Troianos in fugam
conicit, Iuppiter ipse adest. In certamine inter Achillem et Hec-
torem habito Troianum potius Minervae dolis quam vi et armis
Achillis superatum esse dicas. Apollo diu fidum socium se prae-
stat Hectori. Aeneas a matre hosti ereptus ab Apolline serva-
tur, a Diana sanatur.

Aiax autem solus nulla deorum ope confisus init proelium.
Iovem quidem pro eo invocant Achaei antequam cum Hectore
certamen init, sed Iuppiter utrumque pariter adiuvat vel potius
non adiuvat. Nam licet Apollo Hectorem iacentem erigat <H 272),
de ope a Iove vel Hectori vel Aiaci allata altum poeta servat
silentium.

Ita, cum nullus exstat locus, ubi peculiari cuiusdam numinis
ope heros noster in proelio adiuvatur, mirabundi legimus ver·

