52 DE AIACE.

ex ea genuerat Aeacum. Hic duxerat Endeidem Scironis filiam -—
est Sciradeum Salaminis promunturium —— unde natus Telamo,
qui Salaminius igitur secundum hanc fabulam fuit.

Vidimus, qui amplificatio fabulae Rhodiae, quae cum Tlepolemo
inceperat, mox plures heroes introduxerit in Iliadem. Telamo
exempli gratia haud dubie aliquantisper carminibus Salaminiis
est celebratus. Saeculo vero sexto, postquam Athenienses occu-
parunt Salaminem phylamque Aiantidem ceteris novem addide-
runt, Aiantidae heroes suos omnes - Telamonem quoque —
in Iliadem recipi voluerunt. „Auch ein attisches scolion spricht
die tendenz unumwunden aus: „tbv Τελαμῶνα πρῶτον, Αἴαντα δὲ
δεύτερον ἐς Τροΐαν λέγουσιν ἐλθεῖν Δαναῶν καὶ Ἀχιλλέα”. Des Hera-
kles hat man hier ganz vergessen; selbst Achilleus ist nur
annex. So mogen die nachkommen des Eurysakes oder Philaios
gesungen haben’'. (Wilamowitz Herakles p. 82).

Quidquid igitur Telamo ὁ ἀγαυός fuit antequam Salamine
heros habitus est atque patre ibi usus est Aeaco, qni et ipse e
Thessalia vel certe e regione Maliaca Salaminem emigraiat, -—
statuimus hac ex insula in cuius vicinia quattuor nomina aliunde
oriunda, Aeacus, Telamo, Aiax, Teucer, genealogice coniuncta
erant, Telamonis nomen una cum Philaidis Athenas commigrasse
atque ibi a rhapsodis in Iliadem esse insertum. Neque abundant
loci ubi commemoratur (Θ 283, N 177, P 293, P 284, λ 553).

Sed Τελαμώνιοι in carmine epico dicuntur tam Aiax quam
Teucer. Tam Aiax quam Teucer Salamine demum in insula
facti sunt Telamonii. Salaminii autem rhapsodi tantumne vale-
bant, ut cognomen Telamonii in Iliade cum nominibus Aiace et
Teucro ibi per complura saecula obviis coniungere possent? An
id perfecerunt rhapsodi Athenienses postquam Philaidae Athenis
summum locum occuparunt? Saeculo igitur sexto? Ecquis credit?

Si quid videmus, Aiax et Teucer in Iliade ante vocabantur
Τελαμώνιοι quam Τελαμών ipse locum in carmine obtinuit.
Statim enim cum in carmine obviam sibi fuissent Aiax Locrensis
et Aiax ille, qui Locridem cum regione Saronico sinui adiacente
commutasset, heroum discernendorum causa necesse fuit addere

