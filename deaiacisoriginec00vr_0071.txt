DE ΑῑΑοΕ. ‚59

infra fusius agemus, cum in Troadem venissent, ibi quoque
inter Hellesponti accolas Teucri nomen latere audiebant: vidi-
mus enim apud Herodotum Gergithis cives appellari Gergithes
Teucros. Poetae igitur non poterant, quin heroem Locrensem,
qui simul cum Aiace in Asiam traiecisset, facerent Troiugenam.

Ecce autem Graeci, qui inde a nono saeculo Cyprum venie-
bant, ibi quoque Teucrorum nomen e Cilicia transgressum reppe-
rerunt. Quid mirum, si eo audito memores facti sint Locrensis
herois, qui simul cum Aiace e Locride ad sinum Saronicum
descendisset Salaminemque habitaret? Quid mirum, si atthido·
graphi postea fingerent Teucrum Salaminem effugientem Cyprum
duxisse coloniam!

Quo facto duplici modo renovatum erat vinculum, quod iam
priscis temporibus inter Teucros Graeciae et Asiae incolas
exstiterat. Sed cum Cyprii Gergini consanguinitate cum Gergi-
thibus Troadem incolentibus coniuncti viderentur atque perhi-
berent se olim e Troade in Ciliciam et inde Cyprum venisse,
Troas pedetemptim omnium, quotquot Teucrorum nomen gere-
bant, habebatur terra patria. Fiebat Troas ἡ Τευκρὶς αἶα, ut
cecinit Aeschylus in Agamemnone.

Haud facile dixeris quantuni poeta, qualis fuit Callinus, ad
Teucrorum nomen e caligine eruendum contribuerit. Hic enim
multus fuisse videtur in talibus rebus, cum in paucissimis
fragmentis, >quae ei tribuuntur, de quattuor gentibus aliunde
fere ignotis mentionem fecerit.

Operae pretium est cum Teucrorum historia conferre, quae
Herodotus de Lyciis tradidit. „Hi quoque e Creta antiquitus
venisse dicuntur, sed fugientes venerunt in regionem Asiae
Μιλυάδα appellatam. Sed cum Milyadis incolae non Milyae, ut
exspectas, appellabantur sed Solymi, Lycii semet ipsos indica-
bant nomine Τερμιλῶν, donec Lycus Pandionis filius Athenis
profugus suum iis impertivit nomen.” Satisne confusa haec
omnia? Credo. Nunc vero rem accuratius inspiciamus Inscri-
ptiones nos docent Lycios semet ipsos appellasse nomine Tre-
milarum; e Z scimus hosce Tremilas manus cum Solymis con-

