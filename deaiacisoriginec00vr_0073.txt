DE ΑιΑοΕ. 61

Thraciam itinere se prohiberi passae sunt. Errorumsuorum
vestigia in utraque Aegei ora reliquerunt. Coloni igitur Graeci,
qui posteriore aetate in Asiam transierunt, ibi haud dubie no-
mina hominum atque gentium sibi ex ipsa patria notissima
reppererunt. Quod nemo clariorem posuit in lucem quam vir
sagacissimus, cuius studia optimae frugis iam saepius laudavi-
mus: Augustus Fick.

Alterum videamus exemplum. In Aeneidarum genealogia
Y 230 legimus:

Τρῶα δ’ Ἐριχθόνιος ’τέκετο Τρώεσσι Ῐάνακτα.

Erichthonius igitur vel Erechtheus ἀρχηγέτης Atticus filiurn
genuit Troem. Quis non cogitat de nominibus qualia Aeneas,
AnchiseS, quae in Arcadia apud Orchomenum in colle Anchisia
coniuncta reperiuntur (Paus. VIII, 12, 8); quis non de Dardano,
cuius nomen latet in Peloponneso (ibid. VIII, 24, 3)? Caphyarum
conditor habetur Aeneas3 Aeneas apparet Sicyoniis in nummis;
cohaeret nomen cum Αἰνείᾳ (Chalcidice), cum Αἴνῳ (Thracia, cf.
Rhesum τῶν Αἰνειῶν animvm cf. Hipponact. fr. 42). Dardani
quorum erant reges Aeneadae illyricae sunt originis (Strabo VII,
315; Appian. illyr. c. 2). Satisne dispersum Aeneae nomen,
per Peloponnesum, mediam per Graeciam, per Thraciam, per
Troadem? Filius quoque Ascanius provenit τῆλ’ ἐξ Ἀσκανίης (Β
863), id est e Bithynia (Strab. XII 565).

Quaenam causa fuit, cur talia nomina tam late non modo per
utramque continentem, sed etiam per Thraciam, quod inter
Europam et Asiam erat ζεῦγμα, essent dispersa? Ecquid coloni
Peloponnesii Aeneae nomen secum in Troadem transtulerunt?

Reputemus graecas colonias in Troadem deductas saeculis
septimo et octavo non esse antiquiores, harum igitur heroes
serius in Asiam fuisse introductos, quam qui in epicis locum
invenire possent. Quid igitur? Faciemusne cum Bethio, qui pro-
nuntiavit: „Ins Mutterland mussen wir also zuriickgehen,dort die
aolischen Stamme aufsuchen, dort nach ihren Helden forschen und
fragen ob dort vielleicht auch ihre Feinde, die Troer und gar
Troja selbst zu finden seien”? (Homer und die Heldensage p. 12).

