64 DE ΑῐΑιἚ.

fuerant heros eponymus et rex. Temerene atthidographus haec
nomina cum loco Atticae proximo coniunxit? Non, opinor.
Cultus enim ibi habitus fingi non poterat; immo cohaeret cum
Salaminiorum solemni νεῶν ἁμίλλῃ Aiaci dedicata. Pha-eacis quo-
que nomen Athenis minime insolitum (plut. Nic. 11; Thuc. V, 4)
hic aliquid valet: sic enim appellatur apud Steph. Byz. Neptuni
et Asopidis filius, apud Cononem vero tam Alcinoi quam Locri
pater. Versamur igitur in Odysseae parte, cuius nomina Graeciam
mediam et praesertim Atticam et Salaminem ut respicia-
mus nos monent. Regio certe fabulosa, quam appellavit poeta
Σχερίην i. e. Litus, haud procul ab Attica — si saltem certam
quandam regionem pro oculis habuit— poetae in mente afuisse
videtur. Neque possumus, quin nautarum numerum 52, quibus
Phaeacum naves compleri solebant, ob Phaeacum regum nume
rum 13 e 4 >< 13 ortum esse putemus; ita ut quattuor phylas
Scheriae fuisse vel potius poetam sibi finxisse, systema igitur
ionicum, verisimile ducamus. Glotz in libro, qui inscribitur
„Etudes sociales et juridiques sur l'antiquite grecque” p. 239ι
omnes Phaeacum res maritimas cum atticis naucrariis compo
suit multaque ibi sagaciter observata reperies.

Sed, ut ad incepta redeamus, Teucer e Locride oriundus emi-
gravit Salaminem, ubi et ipse et Aiax, utpote qui patre care-
rent. Telamoni cuidam addicti sunt. Graeci autem, qui inde a
nono saeculo Cyprum veniebant ibique Teucrorum reperiebant
nomen, effinxerunt fabulam, qua heros graecus non receptus
a patre ob segnitiem non vindicatae fratris iniuriae Cyprum
appulsus ferebatur. Teucrorum reges Cyprum habitantes ob
urbis suae insulaeque Salaminis homonymiam originem suam
a Teucro duxisse coniecit Busolt (Gr. G. Ip. 321). Iniuria,
puto: ipse enim Busolt observat urbem Cypriam Salaminem,
Graecorum coloniam validissimam, ab Graecis ipsis fuisse
conditam. Vestigia punica prorsus ibi absunt. Novum igitur
oppidum quin Graeci appellarint nomine graeco, quis dubitat?
Unde sequitur nomen Sillumi ab incolis datum e nomine
Salaminis esse depravatum, non autem nomen Sillumi a

