70 DE ΑΙΑΟΕ.

vicinia est τὸ καλούμενον Γλαύκου πήδημα. εἶναι δὲ αὐτὸν ἁλιέα,
καὶ ἐπεὶ τῆς πόας ἔφαγε δαίμονα ἐν θαλάσσῃ γενέσθαι καὶ ἀνθρώποις
τὰ ἐσόμενα προλέγειν ferebant. Adstipulamur Gruppio (Gr. Myth.
p. 69) conicienti piscatoris huius mythum e dei Messapii cultu
profluxisse. Simul autem memores fimus Protei artis vaticinandi
(δ 365 sqq.), quem γέροντα ἅλιον iam supra in harum rerum
disputatione offendimus. Schol. Eur. Or. 318 docet Glaucum
equas habuisse αἳ διεσπάσαντο τὸν ἴδιον δεσπότην Γλαῦκον τὸν Βελ-
λεροφόντου πατέρας qua narratione iterum Corinthum et Troeze-
nem ducimur,

Glaucus enim piscatoribus propitius deus, qui Anthedone
colebatur, a Corinthiis inter reges receptus τὰ Ἴσθμια in honorem
τοῦ Ἰσθμίου (cf. stemma p. 66) instituisse ferebatur. Nonne
eodem modo alterum Glaucum, Telamonem, in sacerdotum stemma
regiorum receptum esse dixeris? Mare quoque transvectus Glau-
cus in Lycia regium obtinuit honorem, ut Telamo Graeciae
solo relicto in regionibus transmarinis divinitatis suae oblitus
mortalisque factus per saecula nomen suum transmisit. Quin—
imo Glauce Creontis filia, quae fonti Corinthio nomen suum
imposuit, revera fuit dea marina e qua Pherecyde teste natus
est . . . . Telamo,

Telamo igitur Neptuni filius e dea marina natus, cui ipsi
uxor fuit numen marinum, qui nomine Atlantem deum mari-
num in memoriam vocat, cuius filius Alcyoneus denominatus
est a Neptuni uxore, qui in iisdem regionibus, quibus Glaucus,
Phytalmius, Calaurus regnabant, honorabatur, quin et ipse fuerit
numen marinum non dubitamus.

Egit de Telamonis nomine Girard (Rev. d. et. gr. 1905) in
disputatione inscripta „Aiax fils de Telamon, e'tude de mytho-
logie heroique’'. Videamus num cum auctore sagacissimo facere
possimus, cui hac quidem in re libenter astipulamur, quod
Telamonis nominis etymologiam vulgatam quantocius abicien-
dam iudicarit.

Hodiernos V. d. si audis, nomen suum Telamo accepit a scuti
balteo, illius nempe scuti, quo filius Aiax prodibat armatus,

