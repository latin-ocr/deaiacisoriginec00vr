72 on AIACF).

Attamen videtur scutum eius latius solito fuisse, quo vel
duos homines tegere posset. Sed nolite oblivisci etiam postea
unumquemque ὑπασπιστήυ clipeo suo iustae formae praeter se
alium quoque defendere potuisse (Xen. Anab. IV, 2, 31). Quor-
sum haec omnia? Ut probemus τὸ τοῦ σάκους εὖρος antiquos
rhapsodos nequaquam ita commovisse, ut proprium nomen inde
ducerent. Revera, sero demum Eurysacis nomen apud auctores
graecos offendimus Quinimo SophocleS, cuius in Aiace Eurysacis
nomen primum invenitur, qui hunc filium a patris scuto nomen
accepisse voluit, ne is quidem de clipei latitudine ullum addidit
verbum, cum diceret:

ἀλλ’ αὐτό μοι σύ, παῖ, λαβὼν ἐπώνυμον,
Εὐρύσακες, ἴσχε, διὰ πολυρράφου στρέφων
πόρπακος, ἑπτάβοιον ἄρρηκτον σάκος·

τὰ δ’ ἄλλα τεύχη κοίν’ ἐμοὶ τεθάψεται.

Videsne, qui tragicus poeta structuram, firmitudinem clipei
indicet, nullo verbo de latitudine ne hoc quidem loco, ubi prae
ceteris omnibus exspectandum esset, addito?

Stabat in Κολωνῷ ἀγοραίῳ, in demo Melitensi, ara Eurysacis,
τὸ Εὐρυσάκειον. Nulla autem gens Eurysacidarum unquam Athe-
nis fuit, ut recte observavit Toeppfer Att. Geneal. p. 278. Nam
qui ab Aiace se oriundos perhibebant, appellabantur Philaidae.
Hi vero Braurone sedebant. Philaeus eponymus horum virorum
ab aliis frater ab aliis filius Eurysacis vocabatur. Qua ex re
effici potest Eurysacem heroem obscurum, de quo ante Sopho-
clem nusquam quicquam innotuit, locum iuxta Aiacem et Phi-
laeum non habuisse sed sibi quaesivisse.

Post omnes heroes, qui a factis vel e moribus patris nomen
suum duxerunt, ut Astyanax, Telemachus, Tisamenus, ille, qui
a patris scuto est denominatus, recentissimus est neque ulli non
parvi videbitur pretii. Minime miramur talem heroem posteros
nullos reliquisse. Habebat quidem aram in demo Melitensi, sed quae
haud dubie temporibus recentioribus erat erecta, fortasse Sophoclis
demum aetate, cui Eurysaces rex Salaminius fuit. Arae Melitensis
nullus mentionem fecit ante Pausaniam et Harpocrationem.

