m: ArAcE. 75

et de la richesse particulierement en faveur parmi les patres.
Il avait pour attributs une baguette, embleme de sa puissance
et un objet semblable a un bouclier, emblema de la protection
qu’il accordait a ses fideles. Il volait et parcourait les airs”.

Iam prolocuti sumus Girardi aedificium stare non posse. Ad-
dere volumus haec. Usus est auctor ad sententiam suam pro-
bandam vetustis aliquot imaginibus, quas vel in vasculis vel in
parietibus ornandi causa depictas Columnae Genii figuram
exprimere sibi persuasit quasque in commentatione sua ipsis
lineamentis reddere sedulo curavit.

Vereor tamen, ne alii quoque qui has imagines aspiciant mecum
statuant auctorem laudabili studio abreptum saepius Telamo-
nium in iis repperisse, quia Telamonium in iis reperiri vellet.
Equidem in re tam aleae plena, quam est harum imaginum
explicatio, de quibus ne id quidem pro certo statuere possumus,
utrum animi causa an serio, utrum religionis an ornandi causa
in parietibus, in vasculis, sint delineatae, tutius duco τὸ ἐπέχειν,
Sed si adhibendae sunt, ibi demum adhibeantur, ubi opinionem
quandam certis argumentis atque validis substructam illustrare
possint. Sententiam vero quae ceteris partibus, ut vidimus, ita
claudicet, ut fundamento eam prorsus carere appareat, tali auxilio
defendi posse, quis credit? Quamquam libentissime confitemur
Girardum ea doctrina, diligentia, sagacitate usum esse, quibus
vel irrita conamina harum rerum studiosis atque peritis quam
maxime fructuosa atque utilia reddantur. Telamonis certe nomi-
nis derivationem a balteo sano ingenio ductus impugnavit. Ipse
Girardus confessus est disputationem suam niti τελαμῶνος sensu
columnae. „Sans cette marque d’origine la recherche de la paternite
d’Ajax serait une chimere; elle est possible grace a ce mot''.
Τελαμῶνα autem valuisse apud Graecos columnam non probavit.

Nulla exstat causa, cur inscriptionibus repertis Perinthi (in
colonia Sami), Byzantii (in colonia Megarensium), Phanagorae
(in colonia Tei), Apolloniae, Odessi, Olbiae, Panticapaei (i. e. in
coloniis Milesiorum) vocem τελαμῶνα aliter adhibendam esse
putemus quam Argis, ubi inter se distinguuntur ἡ στήλη et ὁ

