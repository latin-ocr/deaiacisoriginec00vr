DE ArAcE. 85

bant, ubi Γυραί in mari dispersae certaminis vehementissimi
videbantur monumenta.

Ὑπέρθυμοι vocantur in Odyssea Gigantes (η 59), qui in Theo-
gonia vs. 186 ita describuntur:

τεύχεσι λαμπόμενοι, δολίχ’ ἔγχεα χερσὶν ἔχοντες.

Cui non ante oculos surgit imago herois, (nam, ut supra
exposuimus, uterque Aiax antiquissimae staturae et figurae
servat vestigia) qui O 676 sqq.:

νηῶν ἴκρι’ ἐπῴχετο μακρὰ βιβάσθων,

’νώμαε δὲ ξυστὸν μέγα ναύμαχον ἐν παλάμῃσι,
κολλητὸν βλήτροισι, δυωκαιὶεικοσίπηχυ.

’φοίταε μακρὰ βιβὰς, φωνὴ δέ fot αἰθέρ’ ἵκανε
αἰεὶ δὲ σμερδνὸν βοάων.

Gigantes pedibus non utuntur3 desinit corpus in anguem. Aias
ille ad fontem natus, cuius avus ipse Orcus erat, in scuto gere-
bat anguis imaginem, quinimo, quod maiorem etiam movet
mirationem, sequebatur eum Troiam proficiscentem anguis quin·
que ulnarum veluti canis esset (Philostr. Her. 706).

Nonne Aiax fulmine incensus Typhoeum in mentem revocat?
Neque nos fugit matrem eius appellari Periboeam (Paus.1,42, 2;
[Apollod.] 111,12‚6), Periboeam autern in Odyssea vocari filiam
minimam natu

μεγαλήτορος Εὐρυμέδοντος
ὅς ποθ’ ὑπερθύμοισι Γιγάντεσσιν βασίλευε (η 57).

A matre certe Gigantibus affinis erat heros noster. Merone
haec omnia debentur casui, an indicant ubi Aiacis vera origo
quaerenda sit? Sed alia etiam exstant herois naturae indicia.
Observavit Servius ad Aen. I 41: „sane hic Aiax Oilei filius
a multis historicis graecis tertiam manum dicitur post tergum
habuisse, quod ideo dicitur factum, quia sic celeriter utebatur
in proelio manibus, ut tertiam habere putaretur.’'

Tres hasce manus ad monstrum quoddam tricorpor spectare
coniecit Usener. Similis igitur Aiax est Geryoni vel aliis mon-
stris, quae antiqui pluribus manibus instructa. sibi finxerunt,
puta Hecatoncheires. Sic mente revertimur ad Triopem, Oxylum

