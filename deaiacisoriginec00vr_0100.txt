88 DE ΑΙΑΟΕ.

3⁰. patre postea usus est Telamone, deo marino regionibus
in Lelegeiis venerato, sed habuit ante (O)ileum de quo
mox pluribus agendum erit.

4⁰. avus Aiacis fuit Orcus.

50. statura, indole, pervicacia, libidine, magniloquentia gigan-
tis naturam confitetur.

6⁰. propter cutem ab omnibus vulneribus tutam nonnisi a
terra remotus - ut Antaeus in aere -- in mari interimi
poterat rupibus obrutus vel fulmine Iovis percussus.

7⁰. interiit apud Myconum, ubi ultimi Gigantum erant
prostrati.

8⁰. tribus manibus erat instructus, ita ut speciem Geryonis
cuiusdam forma tricorpori praediti praeberet.

90. anguis immensus herois verae naturae et originis testis
eum sequebatur.

100. hasta praelonga lapidibusque se defendere vel hostes
arcere solebat.

110. prae ceteris deis Minervam τὴν γιγαντολέτειραν inimicam
sibi habebat.

120. Lelegeius pelle leonina — amictu gigantibus usitato —
indutus apparet.

13⁰. in heroem mutatus et Salaminius factus immanitatem
efferatam abiecit, evasit fortissimus Achaeorum defensor,
sed qui tarditate, pervicacia, proeliandi more, στρυφνότητι
antiquam proderet naturam. Magniloquentia autem etlasci·
via gigantibus propria remanserunt in altero Aiace, qui
solum natale numquam deseruit, nisi ut Telamonium in
bellum troianum sequeretur. Ibi vero Telamonii erat
„umbra” originis suae bene memor, ita ut Αἴαντε saepius
in unam eandemque personam concreverint, quales Neptuni
filii Ἀκτορίωνε Μολίονε (Λ 750). Observandum enim est,
hos quoque heroes giganteos marino cum numine con-
iunctos esse.

14⁰. Philostratus, ubi de Aiace minore agit (Her. 706) imprimis
in eo notat aciem oculorum ardentem, capillorum motum

