DE ΑῑΑοΕ. 89

superbiorem, τὸ τῆς γνώμης ἕτοιμον i. e. animum qui cedere et
flecti nesciat. Talia in Aiace maiore quoque observari possunt.
„Scires unde geniti essent!''

XV. De fabula quadam Philostratea.

Quae supra de Aiacis forma et natura vetustissima obser-
vavimus corroborari possunt narrationibus quibusdam ad eius
exequias pertinentibus, quarum mentionem faciunt Philostratus
et Tzetzes.

Iam supra obiter rem tetigimus, nunc vero fusius de ea
agendum est.

Apud Philostratum legimus (Heroic. 707): „habuisse Aiacem
mansuetum draconem quinque cubitos longum, qui una cum
ipso bibere soleret, semper in eius praesentia esset, in via
eum praeiret vel canis ad instar eum sequeretur.’' Sequitur:

„Aiacem Cassandram quidem abripuisse a Minervae simulacro,
cui supplicans virgo inhaereret sed non violasse iniuriisve affe-
cisse, quod fabulae de eo mentiri soleant. Immo intactam vir·
ginem ad tentorium suum abduxisse. Agamemnonem contra, ubi
conspexisset Cassandram, quae tam venustate quam artibus excel-
leret, confestim amore captum virginem Aiaci eripuisse. Orta
deinde in praedae partitione controversia Aiacem postulasse ut
sibi redderetur quam cepisset, sed Agamemnonem noluisse,
quinimo Aiacem insimulasse, quod in Minervae aede captam
stuprasset. Subornatos quoque esse ab Agamemnone, qui huius-
modi in Graecorum castris dispergerent sermones: horrenda
omnia deam ob scelus iratam portendere, exercitum, nisi Aiacem
perderet, mox ipsum periturum.

Tunc Oilei filium recordatum, quomodo alter Aiax iniquo
iudicio periisset, sapientiam autem Palamedi nequaquam pro-
fuisse, cum lapidibus obrutus interiret, noctu parvo navigio coelo

