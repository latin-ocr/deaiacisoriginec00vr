104 nn ΑῐΑοΕ.

voluimus hunc nexum non modo quadrare in priscorum Graeciae
incolarum de sacris rebus placita, sed vinculum tale fuisse
quale pro his placitis exspectari posset.

XVIII. De virginum locrensium sacrificio.

Non modo Dardanus, Aeneas, Anchises in Peloponneso inve-
niuntur, sed in eadem regione Mercurii cultu notissima offendi-
mus Lamedontem Sicyonium regem, quem nullus, opinor,
secernere vult — quod ad nornen attinet — a notiore illo
Laomedonte Troiano. Quod si quem male habeant literae ao in‘a
contractae, adeat magnam exemplorum copiam congestam a
Bechtel-Fick (Gr. Personennamen p. 184 sqq.). Lamedon gnatus
erat Coroni; pepererat hunc Chrysorthe apud Apollinem. Genuit
Lamedon filiam Zeuoez'ppam ex uxore attica. Zeuxippo autem nupsit
Sicyoni Metionis filio. Quis vero Metion erat? Erechthei filius.
Denuo versamur, ut apparet, in nominum serie, quae Troadem,
Atticam, Peloponnesi partem orientalem amplectitur. Minime
igitur miramur —- docet rem scholium ad Γ 250 - Laome·
dontem cum Zeuoeippe ipsa in Troade genuisse filium Podarcem,
cui postea Priami fuit nomen.

Lamedon successit Epopeo, qui vitiavit Antiopam. Statua huius
Antiopae Sicyone in aede Veneris erat. Cuius rei memor sit,
qui apud Suidam (s. v. Ἀντιόπη) legit virginem ipso in templo
vitiatam fuisse. Notum enim argumentum est, quod revertitur
in fabula de Melanippi et Gomaethus amoribus narrata a Pau-
sania (VII, 19, 2). Horum quoque amores inconcessos Dianae ,
111 fano peractos secuta est poena deorum; dehinc annuum puero-
rum sacrificium ab Achaeis deae iratae offerendum erat.

Eiusmodi sacrificium Minervae debebant Locrenses. Causa
erat, si posteros audis, sacrilegium ab Aiace in Cassandram
patratum. Digna autem est res, quae accuratius tractetur.

