110 DE ΑῙΑΟΕ.

Solebant Locrenses simul cum virginibus emittere viros aliquot,
qui ducum officio fungerentur. Confirmat Aeneas Tacticus
scriptor saeculi quarti a. C. n. hisce verbis (Poliorcet. 31, 24):
„prorsus impediri nequit ne in urbem oppugnatam dolo ali·
quid introducatur. Nam licet vigilanter caveant Ilienses ne
Locrides oppidum clam introeant, operam perdunt. Locrenses
enim ita vafre prudenterque rem sibi mandatam perficiunt, ut
iam per multos annos eorum opera virgines Troiam introduci
potuerint.”

Non miramur Locrenses filias suas sagacibus peritisque comi-
tibus commendasse; res enim erat aleae plena. Magis autem
mirandum ac fere ridiculum videtur, fuisse tempus, quo non
amplius virgines adultas sed infantes cum nutricibus mitterent.
Quis non aliunde quoque rem quam maxime dubitationi obno-
xiam confirmari velit? Fierine potest, ut aliquis verba Callimachea
(παρθένους ἐνιαυσιαίοις SChOl. Lyc. Alex. VS. 1141) male inter
pretatus, quasi valerent „virgines unum annum natas”, epitomam
praepostere supplerit, additis nutricibus, quia sola τὰ βρέφη ire
non possent?

Sed transeamus ad Servium apud quem legimus (Aen. I 41): .
„dicitur Minerva ob vitiatam Cassandram in templo suo solius
Aiacis poena non fuisse contenta, ut postea per oraculum de,
eius regno quotannis unam nobilem puellam iusserit Ilium sibi
ad sacrificium mitti et quod est amplius de ea tribu, de qua
Aiax suerat, sicut Annaeus Placidus refert.”

„Unam” illud convenit cum verbis scholii ad Lycophr. AleX.
VS. 1159 ηαὐτοὺς πάλιν πέμπειν οὐκέτι δύο ἀλλὰ μίαι’.” Quod igitur post
bellum Phocaicum fieri solebat, ut una modo victima mitteretur,
id apud Servium quasi ipso oraculo praescriptum fuisse nalratur.
Adicitur quidem „quotannis” at post omnia illa, quae supra hac de
re observavimus, ne Placidus quidem cum Servio inducere nos
possunt ut credamus, virginum numerum in aede servili munere
fungentium, si quotannis una accederet, tamen duas semper
mansisse. Omnem enim dubitationem eximit Timaeus verbis:
„ai παρθένοι ἐδούλευον δύο οὗσαι”. Revertitur autem τὸ quotannis

