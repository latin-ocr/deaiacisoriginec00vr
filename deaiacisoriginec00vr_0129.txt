Da AlACE. 117

Utroque loco sermo fit de victima lapidibus petita, sed quae
Minervae ad aram confugit auxilium eius implorans,

Dubitari nequit, quin inter mortem, qua Ilienses virginibus
minitarentur, atque illam quae Aiaci destinaretur, quin inter
modum, quo virgines salutem quaererent, atque Aiacis ne lapi·
dibus obrueretur fugam ad aram Minervae, ratio quaedam
intercedat. Aut ritus e narratione epica aut haec e ritu dependet.

Ullusne est, qui ambigat utram in partem inclinet? Ut saepius
sic hic quoque ritus fuit fundamentum, quo poeta in carmine
suo pangendo usus est. Fabula autem de scelere ab Aiace in
Cassandram commisso curn iam in Cypseli cista insculpta inve-
niatur, non multum aberrabimus statuentes hanc narrationem
iam ante 700 a. G. n. sermone populari fuisse divulgatam. Unde
sequitur ritum vel antiquiori aetati esse tribuendum. Quae
concludere licet scholiis ad Lycophronem‚ epitoma Vaticana, non
refutantibus.

Quaeritur tamen ut in re perdubia, an aliunde quoque nova
documenta erui possint ad hanc coniecturam stabiliendam.
Revera Bruckner e ruderibus fontis cuiusdam prope aram
Minervae Iliadis positi effici posse sibi est visus hunc fontem,
e quo virgines Locrenses aquam hausisse dicebantur, iam
perantiquis temporibus ibi affuisse. Qua de re lectorem ad
Bruckneri disquisitionem referre satis habebo (Troja und Ilion
II Abschn. IX).

Accedit quod documenta quoque literaria historiam spectantia
imaginem praebeant Minervae cultus ita solemnis, ut suspicio
crescat hic agi de instituto antiquissimo, cuius origo in priscis
temporibus quaerenda sit.

Xerxes enim cum Troiam venisset ἐς τὸ Πριάμου πέργαμον
ἀνέβη ἵμερον ἔχων θεήσασθαι· θεησάμενος δὲ τῇ Ἀθηναίῃ τῇ Ἰλιάδι
ἔθυσε βοὺς χιλίας, χοὰς δὲ οἱ Μάγοι τοῖσι ἥρωσι ἐχέαντο (Herod. VII 43)-

Mindarus quoque Lacedaemoniorum nauarchus sacrificavit ἐν
Ἰλίῳ τῇ Ἀθηνᾷ (Xen. Hell. I, 4).

Splendide Alexander Magnus ἀνελθὼν ἐς Ἴλιον τῇ τε Ἀθηνᾷ

ἔθυσε τῇ Ἰλιάδι καὶ τὴν πανοπλίαν τὴν αὑτοῦ ἀνέθηκεν ἐς τὸν νεών,

