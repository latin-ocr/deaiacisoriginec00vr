120 DE ArAcn.

Dascylium in Mygdonia; Gras denique ex Archelao natus trans-
misit Granicum, iter fecit per Troadem, petivit Lesbum.

Gras eponymus urbis Graiae ad Oropum, qui primus Graecos
in Troadem introduxit, centum viginti annis post Troiam ab Α
Agamemnone expugnatam vixisse dicitur. Narrat Pausanias
(III, 2, 1) iam Penthilum Lesbum venisse, Pindarus vero, ubi
Tenedum laudat, addit:

Ἀμύκλαθεν γὰρ ἔβα σὺν Ὀρέστᾳ
Αἰολέων στρατιὰν χαλκεντέων δεῦρ’ ἀνάγων
(Nem. XI, 44 cf. TzetZ. ad Lycophr. vs. 1374).

Eodem tempore quo Penthilus Aulide profectus altum petivit,
Cleus Dori filius et Malaus oriundus ab Agamemnone aliam
coloniam in Asiam deduxerunt; diu autem in Locride atque
ad montem Phricium morati serius mare tramiserunt. Condide-
runt Cumas, ubi postea reges vivebant Agamemnones appellati
(Polluc. IX, 83), uti Lesbi regnabant olim Penthelidae.

Hae expeditiones a nonnullis pro rebus fictis habentur exco-
gitatae in commodum Penthelidarum Lesbum habitantium vel
nobilium Cumas incolentium, qui ad Orestem vel ad Agamem·
nonem stemmata sua reducere vellent. Tutius vero statuemus a
generibus Aeolicis, quae postea Lesbi, Cumis, regnabant, epica
nomina hisce cum expeditionibus fuisse coniuncta, ut patres
suos multis iam saeculis ante, statim post 'bellum troianum,
in Asiam venisse gloriari possent; expeditiones vero ipsas non
esse effictas, etsi de temporibus quibus deducerentur disputari
liceat. Coloniam, quam deducebant Cleus et Malaus, apud Phri-
cium montem moratam esse hanc sortasse ob causam perhibe-
bant posteri, quoniam Κύμη ἡ Φρικωνὶς καλεομένη apparet inter
Aeolicas urbes, quas nominat Herodotus Ι, 149. Nomina autem
’Φρίκιου ὄρος et Φρικωνίς haud dubie cohaerent. Quid igitur vetat
Cumarum conditores revera e Locride venisse?

Aliam etiam observationem continet Strabonis narratio, cui
sigillum veri im-pressum esse putamus. Loquitur enim auctor
de variis expeditionibus, quae sibi succedentes tandem aliquando
ipsam in Aeolidem pervenerint. Id procul dubio verum est.

