DE ArAcE. 123

aedem intrarant genibusque submissae vitam deprecabantur,
ea lege vitam servabant, ut per reliquam vitam ancillarum
munere se functuras esse pollicerentur. Sin aedem egrediebantur
necabantur. Pro defuncta virgine novam dea exigebat, mortua
vero utpote numinibus χθονίοις sacra lignis feralibus comburenda
erat. Binis puellis dea contenta esse credebatur.

Si propius inspicimus morem modumque, quo virgines vita
defunctae e medio tollebantur, apparet duos ritus fuisse con-
iunctos. Comburebantur enim et cineres in mare proiciebantur.
Mos autem comburendi obtinebat in iis sacrificiis, quae τοῖς
καταχθονίοις fiebant3 Vocabatur ὃλοκοιυτοῦν (SChOl. Oed. Col. 42).
In mare vero proiciebantur victimae τοῖς καθαρσίοις destinatae.
Sic initio in insula Leucade quotannis Apollini περίψημα huma-
num a rupibus deici solebat; postea vero navicula victimam in
mari excipiebat salvumque trans fines comitabatur (Strab. Xp. 452).
Uterque mos in virginibus Locrensibus e medio tollendis obser-
vabatur, ita ut clare appareat tam deis χθονίοις quam καθαρσίοις
eas fuisse destinatas. Tertius etiam mos in ritu latet. Cadavera
enim illarum virginum igni mandabantur, quae a civibus extra
templum interceptae lapidibus obrutae erant. Accedebat igitur
ἡ σψαγή vel ἡ κατάλευσις, τὸ ἀποσφάττειν ἢ καταλεύειν.

Hunc ritum Locrenses in Asiam emigrantes secum duxerunt.
Ibi quoque mos virginum sacrificandarum semel patriae ob
salutem institutus erat servandus, praesertim cum templum
Ἀθηνᾷ Ἰλιείᾳ - i. e. deae Locrensi — tam celebri loco positum
omnium in se converteret oculos, talisque celebritas consuetu-
dinem inveteratam in desuetudinem abire non sineret. Sed
cum Aiax iam in Asiam transmigrasset, deaeque sacerdos ab
Aiace petita pro Priami filia haberetur pulcherrima, domus e
quibus virgines victimae eligerentur in Locride remanserant:
ex ipsa igitur colonorum patria victimae in Asiam erant mittendae.

Nam ut Tityus terrigena mala actus libidine Latonam arri-
puit; ut Pallas primum gigas ([Apollod]. Ι, 6, 2) deinde rex
mythicus apud Lycabettum iuxta Minervam Pallenida honoratus
hanc suam ipsius filiam est adortus, sic Aiax gigas locrensis

