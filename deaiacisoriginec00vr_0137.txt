DE AIACE. 125

sumus, quin simul cogitemus de huius urbis μητροπόλει i. e. de
Locride ipsa; ἡ παλαιὰ autem ὕβρις nulla alia fuisse videtur
quam ἡ τοῦ Αἴαντος. Ecce ipsa in Locride sacrificii vestigia,
dummodo verba ἀφοσιοῦν τὰς κόρας bene intellegamus.

Virgines Babyloniae, ita refert HerodotuS, ηᾶπαξ ἐν τῇ ζόῃ
ἕμίγησαν ἀνδρὶ ξείνῳ”. Pergit: ηὲπεὰν δὲ μιχθῇ ἀποσιωσαμένη τῇ θεῷ
ἀπαλλάσσεται ἐς τὰ οἰκία”. Domum revertitur puella, postquam
deae genitrici virginitatem suam sacrificavit,

Itemne virgines Locrenses lege severa coactae erant deae
fertilitatis supra a nobis memoratae se metipsas tradere?
Fierine potest ut hac e consuetudine explicandus sit mos supra
memoratus, quo, ut coniciebamus‚ virgines aliquot numini
piaculo offerrentur? Vel, si talis explicatio nimis videtur teme-
raria difficultatibusque invictis obnoxia, ratione fortasse aliqua
inter consuetudinem Epizephyriorum et morem Iliensium exstat?
Res certe in solo Troiano peracta philologis non videbitur in-
digna, cuius originem altius scrutemur.

At hic haeremus dubitabundi. Quid enim? Virgines omnes
Locris Epizephyriis necnon fortasse ipsa in Locride numini
fecunditatis florem suum debebant, cum paucae in Troade ad
deam placandam satis essent? Diversine igitur fuerunt mores
Locrensium in Italia et in Troade degentium, licet uterque
ritus ad unam eandemque referretur αἰτίανῖ)

An forte mos, qui'in Troade paucarum exigebat sacrificium,
ita mutatus est e Locride in Italiam transmissus, ut tam nu-
merus puellarum quam sacrificii genus discreparent? Aliud enim
est virginitatem solvere, aliud semetipsam toto corpore numini
tradere. Est; sed non ita differunt hi mores, ut nullo modo
inter se componi possint; quaerendum est vinculum quo coniun-
gantur inter sese.

Auxilium fert episodium de Cassandrae quodam in Daunia cultu.
tractatum in Alexandra ab Lycophrone (v ss. 1128-1 141), Observa
hoc episodium talem locum in Lycophronis carmine obtinere,
ut nullo alio interposito statim illud, quod agat de virginibus
Locrensibus in Troadem missis, praecedat.

