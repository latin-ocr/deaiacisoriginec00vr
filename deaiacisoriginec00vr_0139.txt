DE AIACE. 127

sunt ortae. Furiarum vestitus indicat puellas illas fuisse
φαιοχίτωνας, μελανείμοναςς θρόνα φαρμακτήρια medicamina sunt
ex herbis floribusque confecta (cf. Nonn. Dionys. 37, 415 vel
Theocr. II, 59: νῦν δὲ λαβοῖσα τὺ τὰ θρόνα ταῦθ’ ὑπόμαξον εἴα),
quibus faciem tingebant (cf. schol. ad vs. 1138 — auctor est
Timaeus — ὑπαληλιμμέναι τὸ πρόσωπον πυρρῷ τινι χρώματι); quod
ad ἐσθῆτα πεπαμέναι attinet, conferatur Aristoph. Av. vs. 943 in
comm. Leeuweniana. Eodem verbo utitur Lycophron vss. 354
et 457. Legimus quidem in Mirab. Ausc. 109 Daunios omnes.
tam viros quam mulieres atris vestibus fuisse indutos, sed
Lycophronis textus docet eum saltem cogitasse de Cassandrae
supplicibus·

Talia autem nunc mittimus. Constat virgineS, quae a Cas-
sandra contra matrimonium peterent auxilium, atris vestibus
fuisse indutas. Pro reliqua vita in aede numinis ἱερόδουλοι
factae manebant ἅδμητες. Sed quodnam matrimonium effugiebant?
Verba Lycophronis sunt: τὸ παρθένειον ζυγόνῐ Mira dictio: vir-
ginale iugum pro matrimonio. At dictio est quam apud nostrum
auctorem non mireris! Fieri potest. Neque tamen reticebimus
aliam explicationem. Quid, si apud Daunios quoque ut apud
Epizephyrios obtinuerit mos τοῦ τὰς κόρας ἀφοσιοῠν ἓταιρισμῷῗ)
quid, si Dauniae quoque debuerint ἅπαξ ἐν τῇ ξόῃ μιχθῆναι viro
alieno? Nonne tale officium potius quam matrimonium nomi·
naveris „iugum viryinale? Nonne virgines, quae talem rem
effugere conatae Cassandrae ad aedem confugerent, ipsi Cas-
sandrae Minervae ad arani fugienti simillimas dixeris? Morem
solemnem infringebant, at, ne dea patriae vitio id verteret,
semetipsas numini dedebant, tota vita, severa castitate, poenas
solventes. Sed quod initio virginibus cunctis fuerat refugium
volventibus annis nonnullarum fiebat ἀφοσίωμα nova ratione
explicatum; aliquot virgines ancillarum officium in se reci-
pientes sacrificium avertebant ceterarum omnium.

Sic inter ritum Troianum et morem Locrorum Epizephyrio-
rum terminus medius fit consuetudo Dauniorum. Dea fecun-
ditatis virginum omnium exigit ζώνην inter Epizephyrios; in

