130 DE ΛΙΑςΕ.

Nos quoque credimus Oilei nomen derivatum esse ab Apol·
linis epiclesi locrensi Ἤευς vel falsog. Aiax locrensis - priscum
illum volumus, qui tam maiorem quam minorem amplectebatur,
nomine suo — terrigena audiebat. Patrem non curabant homi-
nes. Sed, cum orientem versus emigrans ad Saronicum sinum
cum Telamone coniungebatur, non poterat, quin illi quoque
Aiaci, qui in Locride remansisset, patris nomen quaereretur.
Apollinis tunc cognomen ei pro patre fuit. Avi vero nomen
Hodoedocus veram herois originem indicare pergebat. Excogi-
tarunt deinde homines fabulam, qua explicarent ubi, unde,
quando, heros Ileus vel Oileus natus esset. Res ipsa ferebat, ut
cum celeberrima Locrensium colonia —- quae et ipsa ab Apollinis
epiclesi nomen ducebat — heroem coniungerent. Sero autem in
carmine apparuit ille Oileus, ita sero ut heros magnarum rerum
gestarum fieri non amplius potuerit. Fac enim Locrenses
colonos decimo vel nono saeculo deum suum fil-{a in Troadem
secum duxisse, Troiae devastatae locum huic deo consacrasse.
Narrarunt deinde hoc numen semper Troiam habitasse, ita ut
in carminibus, quae Troiae oppugnationem canerent, Ilii et
Apollinis nomina coniuncta proferrentur. Sed cum omnes
Graeciae populos huius oppugnationis participes fuisse memo-
rarent rhapsoedi, cum inter heroes locum primarium attribue-
rent Aiaci Telamonio a sinu Saronico oriundo verae herois
patria-e obliti, magnus ille Aiax ὁμώνυμον suum minorem ante
Troiae moenia secum duxit. Horum enim nomina disiungi fama
popularis non sinebat. Unde factum est, ut Aiax minor maiorem
fere semper in pugna comitaretur — relictis civibus suis Lo·
crensibus. Hi enim, qui ipsi arci oppuynatae praebuissent
nomen, sero demum in oppuynatorum catalogum (noli cogitare
de B) recipi poterant, ducebanturque a Medonte (cf. N 686 sqq.)
arcubus, fundis armati. Qui vero Oileum in carmina introduxit,
rationis, quae inter hoc nomen atque illud Ilii intercederet, pror-
sus oblitus esse debebat, alioquin hunc heroem non extra sed
intra Ilii moenia ponere debuisset. Fortasse formarum quoque
discrepantia (Ὀιλέως et Ἰλίου) hac in re aliquid valuit.

