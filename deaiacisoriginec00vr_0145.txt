DE ArAcss. 133

Epilogus,

Iliadis aenigmata Sphingis illis intricatiora ut solveret nostris
diebus novis initis viis strenuam dedit operam Ericus Bethe‚
cuius disquisitiones sagaci doctrina substructae stiloque alacri
defensae ad nobile certamen philologis semper adamatum con·
vocarunt ingenia aliorum necnon effecerunt, ut me rogarem, an
fortasse investigatione de singulis heroibus¹ in Iliade partes
maiores agentibus habita documentisque de eorum patria, cultu,
origine, collectis melius perspici posset, quomodo variae gentes
per carmina sua popularia ad heroem suum spectantia ad opus
maioris ambitus pangendum contribuerint. Sic, ut et ipse pro
viribus meis experientiam facerem, arripui Aiaces, de quibus non-
nulla nondum satis in lucem protracta afferre posse mihi videbar.

Admonitos velim lectores meos, si quem alium me ipsum
non latere quam sit aleae plenum huiuscemodi conamen; diffi-
cultates spinosas, mihi credite, persensi cum in vepribus ver-
sabar haerebamque in virgultis. Neque solum obstacula illa,
quae res praebebat ipsa, erant superanda, sed etiam sententiae
ante me a variis criticis in medium prolatae quaeque, ut ita
dicam, rem circumvallabant, accurate erant intuendae et per-
pendendae. Quas autem omnes hic tractare vel laudare supersedi.
Non quod suum cuique honorem, quantum quidem fieripoterat,
tribuere non libenter studuerim sed cavendum erat, ne prae
multitudine arborum silva lateret, cavendum quoque, ne ipsa re
homines potiores ducere visus Euthydemi Platonici verbis ultimis
parum esse obsecutus viderer. Ubicunque vero boni aliquid ab
aliis mutuatus meum in usum converti auctorem laudavi; ubi
sorte, qui ante me mea dixerunt, non laudavi, nescius peccavi,

Materiem undique corrasam dispositam quidem sed non orna-
tam, ne fucatam dicam, iudicibus rem ipsam attendentibus
proponere volui; ignota incertave omnia flosculis figurisque
rhetoricis obtegere nolui. Saepius tramites inire debebam, ut in
viam ipsam reverterer3 iter autem per loca saltuosa, caliginosa,

