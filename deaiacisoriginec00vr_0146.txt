134 DE AIACE.

praerupta ducens magnisque obstaculis impeditum viatoribus
voluptatem quaerentibus sterni atque aequari nondum potuit.

Demonstrare conatus sum Aiaces, quales in carmine epico
depinguntur, ab origine fuisse unum Aiacem, locrenscm, non
hominem, sed daemonem quendam gigantum a natura non
absimilem. Coniecimus hunc daemonem, cum formam humanam
induisset et notitia eius ad sinum Saronicum pervenisset, ibi
factum esse Aiacem maiorem, sed apud Locrenses remansisse
illum, qui, cum altero comparatus, minora ob facta minorem ob
gloriam, utpote intra parvae regionis fines coercitam, ipse
quoque minor haberetur.

Quae de daemonis cultu apud posteros supererant vestigia,
indicia quoque nascentis eius dualismi, conquisivimus neque
reticuimus opinionem nostram Teucrum quoque tertiam figuram
ex Aiace primario esse ortum et ipsa quidem in Locride, ubi
iuxtaponebantur heros arcitenens et heros hastifer. Haec autern
sententia ut probaretur, de nomine Teucri per Europae Asiaeque
regiones disperso disserendum erat. Deinde indagavimus Tela-
monis veram naturam atque patriam, impugnavimus sententiam
eorum, qui e scuti balteo hunc heroem provenisse pro re
haberent explorata, argumentis haud debilibus eo ducti sumus,
ut statueremus hunc Telamonem, quasi alterum Atlantem,
numen fuisse marinum circa Salaminem cultum.

Tum vero de neXU, quo fuerint coniuncti Aiax et Telamo,
egimus, qua occasione ut de adiectivo Telamonio nonnihil obser-
varemus necesse fuit. Denique de Oileo quoque, de virginum
locrensium sacrificio noto, de variis Lycophronis Tzetzaeque
locis, de Minervae inimicitiis, de pluribus aliis erat disputandum,
ut crimen levitatis vitaremus causamque nostram fundamento
quammaxime firmo fulciremus. Quae omnia quatenus non male
nobis cesserint, iudicent critici, quibus adsunt tria illa, quae
poscit Socrates: ἐπιστήμη, παρρησία, sonora!

