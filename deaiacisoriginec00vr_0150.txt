138 DE AMAZONIBUS.

peregre qui cum ivissent, alibi quoque Amazonum sepulcra, in
Boeotia, Thessalia, prope Megara, Troezena, Chalcidem conspe-
xissent; viderant hi apud Taenarum templum Dianae dedicatum,
quod hic Virginum erroribus finis esset factus; sacrificaverant
ibi fortasse in aris Apollinis Amazonii.

Haud dubie homines antiqui, ipso ex solo Attico progeniti,
glebae patriae coniunctissimi ac longinquis peregrinationibus
minime assueti, mirabantur hostem ex Asiae penetralibus tot
per terras, montes, flumina usque ad metam Peloponnesi pene·
trasse. Magis etiam mirabantur matres familiae, quibus vita
inter parietes erat degenda, equos autem et arma et bella
virorum in usum a deis immortalibus creata esse autumabant.
Theseum ad Thermodontem pervenisse ibique Antiopam Amazo-
num reginam sustulisse, quid mirum habebat? Herculis enim
exemplum secutus, iniuriarum simul auctor et ultor, per vias
et invia erat vagatus. Sed feminas armatas equisque vectas
etiam longius aliquando esse progressas quam ipsi Persarum
regi contigisset, id humanam fidem superabat, et nisi Homerus
testis fuisset Priamum Bellerophontemque acie pugnasse contra
Amazonas, Asiam igitur eas habitasse, fortasse unus et alter
iam tunc temporis de Amazonum origine orientali dubitasset et
in Graecia potiuS, e. g. ad Boeotiae illum Thermodontem,
earum sedem quaesivisset.

Venerunt dies quibus Herodotus historias suas variis locis
coram populo recitavit. Ibi tunc auditores famam de Sauroma-
tarum mulieribus equitantibus, venantibus, pugnantibus tam
delectati quam admirati accipiebant avide: habitare has feminas
in vicinia maris Caspii, nec multum discrepare ab Oeorpatum
gente, quae a Themiscyra ad Thermodontem oriunda, forte
autem fortuna in Europam transvecta, ad Tanain flumen novas
sedes occupasset; Οἰόρπατα autem significare ἀνδροκτόνους. En,
cogitarunt haud dubie Graeci, quibus omnes regiones ultra
Tanain pro Asia erant, en, Homeri fides sera aetate probata:
sunt igitur et fuerunt verae Amazones, feminae barbarae quidem
sed mortales ut sumus ipsi, Mox Tomyris, Cyri maioris adver·>

