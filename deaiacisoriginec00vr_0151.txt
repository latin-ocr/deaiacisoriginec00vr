nn AMAzoNfflus. 1:55⁷>

saria, in libris historicorum Amazonum regina fiebat; deindo
Alexander Magnus iter in Indiam faciens cum Amazonibus non
quidem certasse at tamen rem habuisse tradebatur. Agmina
fabulosa ad Sangarii ripas circumvagantia et Phrygum campos
vastantia, quae prisci vates celebraverant, certum sibi locum
in chartis geographicis neque minus certum in operibus histo-
ricis invenerant et tenebant.

Non ita multis annis post Herodoti aetatem exstiterunt
scriptores, Ephorus alii, qui asseverabant Σαυροματῶν ἔθνος εἶναι
γυναικοκρατούμενον, licet Historiae Pater talis rei nec volam nec
vestigium apud auctores suos repperisse videretur, qui hoc
solum narraverat apud Issedon‘ds ἰσοκρατέας ὁμοίως τὰς γυναῖκας
τοῖς ἀνδράσι εἶναι. Operae igitur pretium est indagare unde haec
Ephori opinio oriri potuerit.

Graeci antiquissimi quid senserint de mulierum isocratia —-
ut mittamus nunc gynaecocratiam, — nemo Homero brevius
expressit; Hector enim hisce verbis uxorem domum mittit:

ἀλλ’ εἰς ,Ροῖκον ἰοῦσα τέ αὐτῆς ,Ρέργα κόμιζε,

ἱστόν τ’ ἠλακάτην τε, καὶ ἀμφιπόλοισι κέλευε

fs'pyov ἐποίχεσθαι· πόλεμος δ’ ἄνδρεσσι μελήσει.
Herodoti vero temporibus mulierum quae vocatur emancipatio ——
res procul dubio in Ionia nata — Athenis suos sibi defensores
invenerat. sophocles Antigonam παρρησίᾳ inaudita Creonti oblo-
cutam in scenam produxerat, cum Ismena vetustioris exemplum
modestiae e Thucydidis potius praeceptis (II 45) vitam insti-
tuisse videretur. Eodem modo Electra et Chrysothemis recen·
tiorem et antiquiorem opinionem referebant. Mox Euripides cum
in choricis‚ ubi saepius poeta suam ipsius sententiam aperit,
tum in dialogis mulieres de statu suo disputantes introduxerat 1),
quod ipse censebat minime celarat. Componat mihi benevolus
lector Euripidis Iphigeniam, quae exclamans: ,,ἔά δὲ σῶσαί μ’

 

 

1) Leo Blochins in libello „Alkestisstndien” fuse docteque hac de re disserens
strenuum patronum „sequioris” sexus semet ipsum ostendit. Quamquam hio illic
studio abreptus lenum risum movet; quivis autem intellegit quam difficile sit
modum non excedere ubi amicae in honorem hoc de argumento opus conscribas.

