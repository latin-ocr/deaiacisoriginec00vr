140 DE AMAZONIBUS.

‘Ekioid‘al'’ sua sponte ad aram procedit, cum Aeschyli illa, quam
vaccae instar vinculis capistroque cohibitam servi ad aram
sistunt. Videbit illic mulierem liberam, suo arbitrio, quantum
sors sinat, res dirigentem sibique subicientem, hic infelicem
non mulierem sed rem, qualem ne Homeri quidem aequales
unquam cognoverant, cuius corpus artesque emebantur, quae
patiebatur omnia, faciebat volebatve nihil: feminam Hesiodeam·

Hominum igitur mentes cum tali contentione identidem com-
moverentur, audita est fama mulierum libere viventium, proprio
Marte pugnantium, virorum officia viriliter exsequentium. Ubi
talia feminis licerent, ibi nihil non iis licere, immo muliebre
genus imperare, clamabant quibus antiquus status unice probus
et optabilis videretur3 historiarum autem scriptores tam sermo-
nes aequalium quam veteres auctores pro fontibus habentes,
nimium in historiis conscribendis rhetoricae arti indulgentes 1),
famam parvam primum mox sustulerunt in auras graviterque
sunt locuti de Sauromatarum gynaecocratia. Nos autem, qui e
Tacito et Plutarcho novimus Germanorum mulieres pro viris
contra Romanos pugnantes, castra munientes, vigilias agentes,
necnon didicimus has mulieres ut honoratas sic nunquam civi-
tatum principes fuisse habitas, nos gynaecocratiam illam suo
pretio aestimantes εἰς Σκυθῶν ἐρημίαν sive iocorum in regionem
quantocius relegabimus, Fuerunt fortasse talia instituta apud
Cares olim, Lemno in insula, Coi quoque, qua de re sententiam
nostram caute differemus donec σὺν θεοῖς his quoque rebus lux
clarior lucidiorque affulserit: nunc ad propositum redeamus.

Quae semel per aures demissa in intimis hominum cordibus
locum obtinuerunt, sive vera sive falsa sunt, aegre postea genus
hominum eripi sibi patitur melioribusve notionibus pelli. Stet
gratia sua et honor Homeri verbis:

τὴν γὰρ ἀοιδὴν μᾶλλον ἐπικλείουσ’ ἅνθρωποι

’ἦ τις ἀκουόντεσσι νεωτάτη ἀμφιπέληται, ——

l) Polyb. XII, 27: „15 γὰρ Ἔφορος δεινότατός ἐστιν ἐι· ταῖς παραβάσεσι καὶ ταῖς ἀφ

αὑτοῦ γνωμ ολογιάις.”

