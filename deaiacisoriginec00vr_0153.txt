Dm AMAzonUs. 141

maiore tamon auctoritato vigent florentque quaecunque seris
nepotibus bene servata servandaque tradiderunt qui ante fuerunt.
Sic quae opinio de Amazonum origine orientali mentes antiquas
occupavit, mansit haesitque ad nostros usque dies, licet huic
sententiae et Graecorum religio et quae scriptores veteres tra·
diderunt aperte refragentur, quantum quidem videam equidem.

Sed ne materia obruamur, operam dabo ut ex ordine dispo-
sitam lectoribus praebeam diiudicandam. Itaque quam brevis-
sime potero varias variorum scriptorum sententias duobus capi—
tibus complexus refutare, dein meam ipsius opinionem exponere
conabor ¹).

Muellerus sub Amazonum personis latere statuit hierodulas
llas, quibus Pontica in regione mandatus erat Comanensis deae
lunaris cultus. A cuius viri doctissimi partibus stant Prellerus‚
Gerhardus, Stackelbergus, nisi quod hi addiderunt Amazonum
pugnas et errores significare labores, contentiones, difficultates
denique, quae deae assectatoribus olim fuerint patiendae et per-
ferendae ut eius cultum per Asiam extenderent.

Fors autem tulit ut de vita moribusque Comanensium hiero-
dularum docuerit nos auctor, qui cum bonae frugis plena pro-
erre soleat et fide dignus ab hodiernis habeatur, nunc eo pluris
sit faciendus quod Dorylai cuiusdam Comanensis sacerdotiS,
testis igitur oculati, fuerit cognatus. Strabonem dico.

Erant eo teste duo templa eiusdem deae, unum Comanis
Ponticis ad flumen Irin, alterum Comanis Aureis in Cappadocia,
utrumque plane eisdem ritibus institutum, sed hoc prius factum
fuerat metropolisque a Ponticis habebatur. Ponticum illud fanum
Themiscyrae in planitie uberrima, quae duobus fluminibus
Iride et Thermodonte aspersa largissime humanum in usum

¹) Nemo, opinor, vitio mihi vertet, quod illa omnia quae Kh'igmann in Roseh.
Lex. de Amazonibus docte composuit hie non repetuntur. Varios auctores tam
antiquos quam recentes ibi laudatos non frustra adii; prae ceteris multa me
docuit Kltigmanni commentatio „Die Amaz. in der alt. Lit. u. Kunst.'’ Neque
neglexi locos a Gruppio citatos3 opinionem meam cum Gruppii verbis (pag. 1292)
conspirare gaudeo,

