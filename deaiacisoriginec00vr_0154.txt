142 DE AMAZONlBUS.

quaevis praebebat, erat situm, Strabonis autem aetate contine-
bat sex milia ἱεροδούλων utriusque sexus. Praeerat sacerdos sanc-
tissimus, qui bis quoque anno, cum deae simulacrum ingenti
pompa e templo efferebatur, diadema gestabat καὶ ἦν δεύτερος
κατὰ τιμὴν μετὰ τὸν βασιλέα. Cumque Comana essent ἕμπορεῖυιν
τοῖς ἀπὸ τῆς Ἀρμενίας ἀξιόλογον, festis illis diebus undique illuc
confluebant mortales ut vota solverent voverentque, plures
etiam ut temporis aliquid laete peragerent, numerum incolarum
luxuriose viventium impense augentes. lbi tunc ea omnia fiebant,
quae cum orientalium cultibus ecstaticis — θεοφόρητοι enim
nuncupantur deae in publicum prodeuntis stipatores — arcte
coniuncta esse scimus omnes, sive antiquos sive hodiernos
spectamus, Accedebat autern ut oppidum ingenti copia mulierum
corpore quaestum facientium redundaret, essetque harum pars
maior ex ipsis hierodulis conscripta 1).

Quid hinc discimus? Primum, non solas mulieres sed viros
iuxta feminas templi muneribus esse sunctos3 deinde hierodulas
illas, ut in regione uberrima, non secus ac viros a strenuo
labore fuisse quam maxime alienas; denique templi ipsius legi-
bus obstrictas eas minime a virorum commercio abstinuisse sed
copiam sui corporis cuilibet fecisse, deae cui serviebant gratum
id acceptumque ratas.

Conferamus nunc hisce cum mulieribus Amazones, quales ex
Hippolyti fabula nulli non innotuerunt. Quae virilem contactum
spernunt nec nisi victae vinctaeque amorem patiuntur; vitant
vitam quae intra urbium moenia et parietes molliter et languide
degitur; habent in deliciis vitam illam liberam atque laetam
qua fruuntur aves in silvis, virentibus in campis hinnulei.
Vagantur Amazones3 sedem servant hierodulae; sunt illae castae,
strenuae, fortes, hae autem molles, sine nervis, impurae. Quid
igitur Amazo equo vecta, Dianae socia dignissima, commune
habet cum hetaera orientali?

l) Strabo p. 557: „ulfi-⁹0: γυναικῶν τῶν ἐργαζομένων ἀπὸ τοῦ σώματος, ὧν αἱ πλείους

εἰσὶν ἰεραί.”

