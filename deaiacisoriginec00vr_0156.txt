144 DE AMAZONIBUS.

que frustra tentatum est, linguae graecae deberi cum negent
v. d. aliunde repeti non vetamus. Attamen, licet aliquot vestigia
in Asiam nos ducere videantur, licet Homeri temporibus mulieres
armatae ex equis pugnantes, in Phrygia vixisse ferantur, infitian-
dum non est Amazones illas, quas ex Hippolyti fabula cognitas
habemus, habendas esse in numero numinum cultorum a Grae·
ciae Ioniaeque incolis priscis3 turbas autem fabulosas quibuscum
pugnarit Priamus vixisse in ipsis rhapsodorum mentibus.

Minime reconditis aut abstrusis argumentis inducimur, ut
Amazones Graeciae ipsi vindicemus. Non quod variis locis Graeciae
Pausanias et Plutarchus viderint tumulos ingentes, ubi Ama-
zones sepultas iacere fama ferret, in Thessalia, Boeotia, Attica,
Peloponneso. Theseum quidem hae feminae hostiles ferebantur
esse secutae, sed vera lux perlucet in Plutarchi Vita Thesei,
ubi inter multa fabulosa legimus verba haec: ῃτὴν γινομένην
πάλαι θυσίαν ταῖς Ἀμαζόσι πρὸ τῶν Θησείων” (C. 27).

Erat igitur Athenis sacrum solemne ad Amazones hostiles
placandas institutum. Nullus autem populus, cuius regionem
turba praedonum aliquando infestam reddidit, sacrificium an-
nuum hunc ob hostem per saecula procuravit. Cum contra
Gallos ad Aliam foede esset pugnatum, Romani, homines reli-
giosissimi, diem a d. XV Kal. Sext. Aliensem appellarunt nulli-
que rei sive publice sive privatim agendae idoneum censuerunt
atrum illum diem. Sacrificio quoque, quod quotannis exin fieret,
celebrarunt? Minime; reliyz'osus vocabatur dies, quia tum, Gellio
teste 1), res divinas facere temperandum erat. Item Graeci, cum
in numinis heroisve honorem sacra instituerent vel instaurarent,
nulla alia causa quam quae e religione proveniebat movebantur.

E. c. Cimonis aequales, Thesei corpore Athenas translato, herois
festum maiore quam antea apparatu agentes cum τὰ Θήσεια
sacrificiis, certaminibus, ludis augerent, instituerunt ut Connidae
Troezenio, quo Theseus paedagogo usus esse ferretur, quotannis

 

¹) Geli. IV, 9, ε.

