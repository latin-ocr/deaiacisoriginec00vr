DE AMAzomssus. 145

aries immolaretur. Fuerat autem Connidas ille Troezeniorum θεὸς
χθόνιος, ut docent Plutarchus l) et Hesychius i. v. Κονείὸης 2).

Amazonum autem sacrificium cum Theseis coniunxerunt, ea
lege ut Thesei res tam in Europa quam in Asia contra Amazones
gestae illo sacro celebrarentur. Nempe οἱ μυθοποιοί, Thesei novos
errores fingentes dudum de Thesei in Asiam expeditione fabula·
bantur, cum Graeci antiquissimi, ut videbimus infra, pugnarn
ipsa in Graecia cum Amazonibus commissam novissent solam.
Quinimo ad Amazonomachiam apud Themiscyram habitam
facinora herois ipsa in patria gesta iam sordebant!

Quae autern fuerunt Amazones illae Graecae, divinae originis
mulieres, quarum cultum atque nomen tam tota Graecia quam
per mare Aegaeum oramque Asiae maritimam nulli non inno·
tuisse constat, siquidem in mythis tot urbium Ionicarum, Aeoli-
carum, Ponticarum partes primas agunt? Quarum imago antiquis
hominibus tam vivida ante oculos obversabatur, ut turbam
mulierum vagantium, procul in Thracia, Asia, libere viventium,
simulac earum fama in Ionia percrebuisset, mero nomine Ama·
zonum satis accurate indicari putarent poetae epici? Quae cum
e caelo in terras descendissent, i. e. cum mythus factus esset
historia, sedes domusque in Caspii maris regionibus acceperunt
a posteris, quos nuntii praesertim de Sauromatarum mulieribus
allati moverunt.

Iam Pindarus teste Pausania 3) Ephesiae Dianae templum con·
ditum fuisse cecinit ab Amazonibus; accuratius autem fabulam
tractavit poeta doctissimus, rerum antiquarum quam maxime
curiosus, Callimachus, qui in Hymno Dianae (vss 237 sqq.)
deam ita alloquitur:

σοὶ καὶ Ἀμαζονίδες, πολέμου ἐπιθυμήτειραι

ἔν κοτε παρραλίῃ Ἐφέσου βρέτας ἱδρύσαντο

l) Plut. Thes. 4: „cfr κριὸν ἐναγίζουσι”.
²) γένος laureatam i. e. αὐτοχθόνων. Cf. Toepffer Att. Gen. p. 172, 310.

³) VII, 2. ’7.
vamum. 10

