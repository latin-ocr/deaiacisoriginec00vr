148 DE AMAZONIBUS.

harum nympharum Ἱππώ fuisse vocatam; addam autem alterum
testimonium non minoris pretii. Legimus apud Pausaniam ¹):
»χωρίον Ἀρτέμιδος καὶ Νυμφῶν ἐστὶν αἱ Κάρυαι· χοροὺς ὁὲ ἐνταῦθα
αἱ Λακεδαιμονίων παρθένοι κατὰ ἔτος ἱστᾶσι καὶ ἐπιχώριος αὐταῖς
καθέστηκεν ὄρχησις”. Referunt igitur Virgines illae Καρυάτιδες 2)
imaginem Amazonum circum Dianae Ephesiae aram saltantium,
quas e Callimachi versibus notam habemus. Πυρρίχην fuisse
illam saltationem Lucianus 3) aperte docet, cuius haec sunt
verba: „Aunedoctuovtot . . . . παρὰ Πολυδεύκους καὶ Κάστορος καρυα-
τίζειν μαθόντες e. q. S.'’

Eodem autem ritu alibi quoque Dianam et Amazones cele-
brasse videntur virgines. Erat Pausania teste 4) Spartae templum
quoddam Dianae sacrum, ubi sancto munere fungebantur παρ-
θένοι καλούμεναι κατὰ ταύτὰ ταῖς θεαῖς καὶ αὗται... quomodo?
Λευκιππίδες. Quamobrem? Quoniam mortales speciem referentes
Amazonum non quidem ut ipsa Dea vehebantur equis albis,
sed nomine saltem numinis formae antiquissimae servabant
memoriam.

Non secus ac ipsa Diana comites eius Amazones, cursu celer
rimo campos et aequora perlustrare solitae, equis vehentes vulgo
fingebantur. Sed et armatae erant ut ipsa Dea lunaris: peltis
lunatis, arcubus, securibus. Tali ornatu Amazo

vel intactae segetis per summa volaret
gramina nec teneras cursu laesisset aristas,
vel mare per medium fluctu suspensa tumenti
ferret iter celeris nec tingueret aequore plantas.

Ceterum Crusius 5) optimo iure observavit Camillam Amazo-
nem italicam, quam Vergilius ⁶) vividis coloribus depinxit, non
solam Penthesileam sed etiam Harpalycen in mentem nobis
revocare. Fuit haec Harpalyce vera Amazo graeca, nomenque
eius cohaeret cum Diana illa, cui Hippolytus, si fides Periegetae,
ναὸν Λυκείας Ἀρτέμιδος dedicavit. Suspicatur autem Pausanias

1) III, 10, ’7. 2) Polluc. IV, 104. 3) De Saltat. 10. ⁴) III, 16, 1
⁵) Lex. Rosch. I 1835 sqq. ὃ) VII 803, XI 570 sqq.

