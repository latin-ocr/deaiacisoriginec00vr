150 DE AMAZONIBUS.

fuisse putarent. Tyndareum enim, Helenae patrem, cum filiae
procos adigere vellet ad iusiurandum, quo Helenae maritique
vitam ab omni iniuria se defensuros promitterent iuvenes, equo
mactato per hostiae τόμια iuratos obstrinxisse 1). In Lysistrata
autem fabula 2), cum de coniurandi ratione modoque inter femi-
nas fit sermo, una ex iis equum album mactari iubet, quem
morem ad Amazones unus e priscis interpretibus in scholiis
rettulit. Equos autem ab Amazonibus immolatos commemorat
etiam Pseudo Callisth. III, 25.

Sed Helenam et Dianam Orthiam mittimus, de qua dea
multa bonae frugis observavit Thomsen ³). Quid autem inter
Dianam ipsam et Amazones interest? Nonne cuivis perspicuum,
virgines illas, e quibus Dianae chorus erat constitutus, ad
unam omnes rettulisse ipsius deae imaginem „saepius veluti in
speculis sibi oppositis repetitam.'' „Das Gottliche ist seiner Natur
nach ein Unbegrenztes (ἄπειρον), das niemals durch eine Person,
die wirklich individuell geworden ist, ganz ausgefullt werden
kann. Der Plural ist an sich etwas Abstrakteres’' 4).

Fuerunt igitur Amazones omnes Dianae, ut Diana ipsa fuit
Amazo. Neque in Orientis angulo aliquo obscuro vel in Scythiae
regione hiberna quaerenda est earum patria, sed ibi ubi Latonae
filia primarium semper locum in hominurn mentibus occupavit:
in ipsa Graecia.

¹) Paus. ΙΙΙ, 20, 9.

ἵ) Lysistr. vs. 191 sq.

³) Arch. f. Rel. Wiss. 1X3- 4 p. 397 sqq.
⁴) Wilamowitz Grieeh. Trag. II p. 217.

