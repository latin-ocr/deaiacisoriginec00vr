DE CARNEIS.

I.

Euripidis Alcestin relegens haesi in versibus aliquot, qui iarn
ante me vexarunt permultos neque fortasse post ine vexabunt
pauciores. Non quod fugiat nos quid dicat poeta; cuius verba
minime sunt obscura, licet constructio non ab omni parte sit
perspicua; sed sensus loci penitus percipi nequit, nisi e re
mythologica petatur auxilium. Et adierunt dudum alii editores
fontem mythologicum — optime sibi conscii ad tragicos antiquos
ascendere non posse, nisi qui huius fontis lympha antiquorum
hominum de rebus sacris opinionibus sit initiatus — necnon
fecit huius tragoediae editor, Hermannus Hayley, qui varios unde
fabula provenit mythos afferendo, ordinando, explicando, pro
viribus suis facere quae facienda erant laudabiliter est conatus.
Qui licet rem ad finem nondum perduxerit, est tamen quod
gaudeamus, nam multum profecimus.

Versus, quos volo, sunt (446 sqq.):

πολλά σε μουσοπόλοι

μέλψουσι καθ’ ἕπτάτονόν τ’ ὀρείαν

χέλυν ἕν τ’ ἀλύροις κλέοντες ὕμνοις,

Σπάρτα κύκλος ἁνίκα Καρνείου περινίσσεται ὥρας
μηνὸς ἀειρομένας

παννύχου σελάνας

λιπαραῖσί τ’ ἐν ὀλβίαις Ἀθάναις.

