154 DE CARNEIS.

In libris legitur ὥρα, unde vulgo e Scaligeri coniectura editur
κυκλὰς ἁνίκα Καρνείου περινίσσεται ὥρα; quae lectio lice*u adver-
sarium habeat Hesychium s. v. περινίσσεται ὥρας, multo est
elegantior.

Χέλυς illa ὀρεία satis defenditur Hymn. Merc. vs. 33: χέλυς
οὔρεσσι ζώουσα. Quod ad verba ἀλύρους ὕμνους, res est contro-
versa, de qua duo viri, άριστῆς ἐν φιλολογίᾳ, prorsus diversa
senserunt. Vertit enim G. Hermannus „carmina epica”‚ Valcke-
naerius autem „carmina lugubria”. Equidem illum sequi velim,
licet lamentantium querelae ad tibiam cantatae ab Euripide alibi
vocentur ἄλυροι ἔλεγοι. Nam epica carmina a rhapsodis in certa-
minibus nulla lyra adhibita recitabantur. Gerebat enim rhapsodus
scipionem (Vide Timoth. WilamOW. p. 76).

Chorus igitur Alcestin defunctam valere iubens summam ei
apud posteros famam promittit, curn tam Athenis — in theatro
scilicet, nam Euripidem his verbis suam ipsius tragoediam
significasse non iniuria contenderit aliquis — quam Lacedae-
mone mense Oarneo plenilunii festo uxor optima sit auditura.

Mense autem Oarneo dies aliquot festos Apollinis in honorem
egisse Spartanos iam didicimuS, cum pugnae Marathoniae cur
non interfuissent Lacedaemonii historico e libello accipieba-
mus. At quid Alcestidi Thessaliae reginae cum Garneis‘? Quae
suit Carnei Apollinis natura atque indoleS, ut cum huius dei
sacris Alcestidis nomen coniungi posset? Nam, ut quivis videt,
de carmine non semel iterumque in Carneis prolato, sed de
carmine solemni Euripides loquitur.

Parum autem prodest id, quod observare solent editores:
„mirum non esse, quod in carminibus Apollini sacris celebrata
sit dei in Admetum benevolentia''‚ et testari videntur poetae
verba, fabellam in Thessalia ortam arctissimo quodam sanctis-
simoque nexu cohaesisse cum dei peloponnesiaci cultu perve-
tusto. Quaeramus igitur an veterum, quae ad nos pervenerunt
de Oarneo deo observationes, praebeant quod ad rem faciat.

