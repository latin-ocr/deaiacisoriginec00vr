156 DE GAnnms.

nalibus casas fronde-as ponere solitos fuisse doceat Festus s. v.
umbrae ¹).

Neque iure suspicetur quispiam ordinem, quo per umbras
distribuerentur Spartani, referre similem ordinem in exercitu
usitatum. Nam numerum novem sanctum antiquis in ritibus,
quibus militari cum re commune erat nihil, permultum valuisse
et alia 2) testantur et docet Pausanias II, 31. 4: „tor δὲ ἔμπροσθεν
τοῦ ναοῦ λίθον, καλούμενον δὲ ἱερόν, εἶναι λέγουσι ἐφ’ οὗ ποτὲ
ἄνδρες Τροιζηνίων ἐννέα Ὀρέστην ἐκάθηραν.”

Difficiliora autem sunt Demetrii verba quam primo aspectu
videntur. Φρατρίαι enim illae aliunde in Lacedaemoniorum re—
publica prorsus ignotae quae et quid tandem fuerunt? Quodsi
scriptor, ut v. d. quidam ad incitas redacti proposuerunt, hac voce
significarit obas laconicas, e discrepantia quae est inter phratria-
rum numerum novem et lochorum illum quinque, iterum apparet
Carneorum festum non fuisse ἑορτὴν στρατιωτικὴν καὶ ἀγωγήν.

Sed si praetermittimus quae sive Demetrii culpa sive propter
testimoniorum penuriam sunt dubia aut obscura, manet hoc,
quod nulli non dubitatione exemptum videbitur: Spartae per
novem dies mensis Carnei viros 81 epulatos esse in tabernaculis
novem casarum frondearum exhibentibus formam. Cenam vero
fuisse sobriam frug-alique antiquorum Laconum more institutam,
inde efficere licet, quod Demetrii verba inter aliorum scriptorum
excerpta de antiquorum more vivendi simplicissimo agentia ab
Athenaeo sunt inserta ³). Quodsi non perperam est observatum
Demetrium descripsisse dies festos quales sua aetate agerentur,
admiratione sane dignus est ritus immobilis sibique constans,
qui, cum Lacedaemoniorum mores ad deteriora pedetemptim
declinarent et dissolutiora, servarit priscam victus tenuitatem.

 

l) conferantur χλωραὶ σκιάδες μαλακῷ βρίθουσαι ἀνήθῳ Adonidi in honorem positae
(Theoor. XV, 119) et mores Proezeniorum descripti a Pausania II. 31, 8. Plura
praebuit Toepffer A. M. XVI, 413 sqq.

²) Hom. γ ’7 sqq. Vide quoque Paus. VII, 20. 1; Roscherum in comment. de
Enneade eto.

³) Vide quam sobrie frugaliterque Dioscurorum convivia semper sunt acta.

