l 58 DE CARNEIS.

Vocabula enim ἵερομήνια ¹) Δωριεῦσι non possunt, quin lectorem
non monitum in errorem inducant. Credet enim, atque id eo
magis cum Thucydidem habeat auctorem et testem, Carnea ab
origine fuisse ἑορτήν Doriensz'um. Quo nil longius a vero abest,
cuius rei afferam documentum hucusque nondum quod sciam
pretio aestimatum suo.

Inter mala enim, quibus Clisthenes, ὁ Σικυωνίων λευστής·
vexavit Dorienses nobileS, primarium locum obtinet hoc, quod
regum Sicyonicae pristinorum recensionem habuit severissimam.
Stemmata horum regum e variis fabellis Sicyoniis composita
circumferebantur. Clisthenes autem ex hac serie eliminavit reges
septem, Heraclidas, quorum nominibus freti Dorienses perhibe-
bant se non illegitime Sicyoniae regnum affectare, immo terram
poscere suam, quandoquidem iam ante Doriensium in paeninsu-
lam reditum Dorienses Sicyoniam regionem habitasse doceret
historia. In septem horum locum Clisthenes — nam tyrannus
supra historiam — inseruit Carmei sacerdotes septem, quorum
primus erat Archelaus Clisthenis ipsius phylae eponymus ²).
Faciamus nunc Carnea fuisse Doriensium propriam ἑορτήν. quid
tunc Clisthenes, qui Dorienses antiquitus Sicyone consedisse
quoquomodo negare vellet, qui hanc ob rem stemmata legitima
corrumpere, vitiare, adulterare infra se non haberet, ineptius
facere potuisset quam pro Dor-lensium regibus substituere sacer·
dotes cultus dorici? quid magis ridiculum quam Clisthenes, qui
Dorienses vel ὠμοὺς φαγεῖν vellet, se ipsum esse e nobili gente
dorica palam enuntians? Immo, qui recordatur Melanippum
heroem a Clisthene e Boeotia in Sicyoniam esse introductum,

¹) ἱερομηνία Stahl, HerwerdenuS, Sed Photii verba Θεσμοφόρια· ὄνομα ἑορτῆς. Θεσμο-
φορια· δεκάτη (se. ἡμέρα), monent ut hie quoque scribamus ἱερομήνια, cum de toto
festo sermo fiat, non de uno die ut Thuc. III 56, 2. Cf. Hesych. ἱερομηνία· ἑορτά-
σιμος ἡμέρα. (Harpocr. i. v.‚ Pind. Nem. ΙΙ 1, 2: ἱερομηνίᾳ Νεμεάδι). Eodem modo
distinguantur Κάρνεια et Ιίαριέῖαι (ἡμέραι).

2) Sic cum Busolt Gr. G. I 665⁴. Cf. Wilam. Herm. XXXVIII p. 580 annot.
Nilsson op. laud. p. 119 annot. Hei-w. Append. Lex. Suppl. s. v. Κάρνεα. Nilsson
quoque coneedit festum non fuisse doricum ab origine.

