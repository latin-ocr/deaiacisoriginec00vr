DE CARNEus. 159

Messapum item boeotum ab eo in novam regum seriem fuisse
insertum, Adrasti cultum tyranni iussu boeoto Dionyso cessisse
loco, τὸ βοιωτιάζειν igitur magis quam τὸ λακωνίζειν Clistheni
fuisse cordi, is facile suspicabitur Carnea antiquitus ex ipsa
Boeotia in Sicyoniam vel potius in totam Peloponnesum irrep-
sisse. Quam suspicionem alia mox confirmabunt argumenta.
Nunc ad propositum redeamus atque alios ubi de Carneis
agitur inspiciamus locoS, ut certius definiri possint horum
ludorum fines

Herodotus narrat ¹) Spartanis quominus Atheniensibus apud
Marathonem pugnaturis auxilio venirent obstitisse τὸν νόμον. ἦν
γὰρ ἱσταμένου τοῦ μηνὸς εἰνάτη, εἰνάτῃ δὲ οὐκ ἐξελεύσεσθαι ἔφα-
σαν μὴ οὐ πλήρεος ἐόντος τοῦ κύκλου. οὗτοι, pergit auctor, μέν νυν
τὴν πανσέληνον ἔμενον. Quo loco Herwerdenus 2) deleto vocabulo
εἰνάτῃ legendum censet: ἦν γὰρ ἱσταμένου τοῦ μηνὸς εἰνάτη, οἱ δὲ
οὐκ κ. τ. λ., hoc argumento usus quod plenilunia exspectare
mensis die nono, nisi miraculum fiat, τοῦ ἑκόντος ἠλιθιάζοντος
sit. Eam autem ipsam ob causam textum traditum servare
velim equidem, quare hanc explicationem propono: Phidippides,
qui §anteo-‹Zog ἐκ τοῦ Ἀθηναίων ἄστεος venerat Spartam, qui
magistratus adierat confestim, citissime -— si fieri posset hoc
ipso die — ut mitterentur auxilia enixe petebat. Spartanos autem
callidiores quam calidiores respondisse credo his fere verbis:
„at optime scis, o bone, esse hodie diem vix nonum mensis
incipientis, statim igitur copias ut educamus nullo fieri potest
modo, nisi (cum leni risu) miraculum fiat, deaque iam nono
mensis die orbem suum compleat. Sin minus, ut plenilunii
tempus ordinarium expectemus iubent religio et lex.'' Nonne
sic optime sibi opponuntur exardens impetus nuntii festinantis
ac Lacedaemoniorum tardantium frigidissima continentia; illius
patriae suae amor generosus, horum civitatis laconicae commodis

¹> VI, 106, 10.
²) Anu. ad Thuc. V, 75 in ed. Hei-w.

