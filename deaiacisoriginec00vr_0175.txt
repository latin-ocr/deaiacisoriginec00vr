DE CARNEIS. 163

Cos (Paton-Hicks 38, 10), Cyrene (Pind. Pyth. V, 75), Thurii
(Theocr. V, 83).

Mensis Carneus commemoratur: Calymnae, Nisyri‚ in Creta,
Gelae, Agrigenti, Syracusis, Tauromen1i‚ Tarenti l).

Docet Pindarus 1.]. hunc cultum e Laconica Theram atque
inde Cyrenam esse translatum; eadem fortasse via alias quoque
in insulas pervenit 2). In Messeniam cum Spartanis penetravit ³),
in Italiam Siciliamque simul cum colonis Doriensibus. Restant
igitur praeter Spartam et Amyclas: Argos, Sicyon, Creta, oppi-
dulorum series Taygeti montis litore utroque.

ΠΙ.

De Carnei dei nominis significatione licet varias in partes
disputari possit, festum ipsum quin cum Lunae cultu coniunc-
tum fuerit dubitare poterit nemo. Totius enim festi ἀκμή erat
ἡ πανυυχίς, qua post dies novem plenissima fulgebat σελήνη.
Neque iniuria dea renata plausu effusisque clamoribus saluta-
batur. Quanto enim nobis sub Arcto viventibus maioremque anni
partem frigoribus, umoribus exercitis sol luna est acceptior,
tanto sole gratior luna est iis, qui Europam meridionalem
incolentes fere cottidie solis ardorem molestum sibi, pecoribus
nocivum experiuntur, nec nisi die vesperascente sub' lunae
regimine dulciore atque leniore vivere se aestimant. Itaque
solem effugiunt et metuunt, ob vim pestiferam; orientem modo
vel occidentem adorant, sed odio habent stantem in medio
caelo; pulcherrimus iis videtur sub occasum, unde ὁ ἣλιος βασι-
λεύει neo-graece significat „sol occidit’'. Bene autem Graecis

¹) Byzantii? Preller-Robert p. 252 Ann. 2.
2) Gruppius Gr. Myth. p. 161 Ann. 16 ex Argolide repetit, argumento adiecto nullo,
³) Gruppius p. 162 Ann. 6.

