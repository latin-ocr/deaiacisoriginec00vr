DE CARNEIS. 165

carentur, nata sunt nomina appellativa, quae cum mox in
propria abiissent, etiam propriis illis promiscue usi sunthomincs.
Quinimo Lunam Terrae filiam faciebant, ut Aeschylus ἐποίησε
’Ἄρτεμιν εἶναι θυγατέρα Δήμητρος 1).

Celsae huic deae in montium cacuminibus sedes struebant
mortales. Thronum e. g. duabus instructum senibus in Clialces
insulae vertice invenit Hillerus 2); erat dedicatus, ut monet
inscriptio, lovi et Hecatae. Thronum simili modo in rupibus
exsculptum sed uni Hecatae dedicatum idem repperit in cul-
mine Rhodi. De quibus thronis audacius licet egerit Reichel ὅ),
prorsus tacerem neque Therae quoque conplures inventos esse
referrem, nisi Wolters 4) docuisset prope templum Carmei Apol-
linis a Weilio Therae in insula repertum, plurimas eiusmodi
sedes in rupibus excisas invenisse exploratores. Qui vero reputat
Hecaten illam, cui summo in nion'te solia struerentur, fuisse
deam lunarem, haec autem solia reperiri in insula ubi quam
maxime vigeret Carnei cultus, is mecum fortasse suspicabitur
ab ipsis Carnei cultoribus sedes has sublimes esse exstructas,
ubi ovibus mactatis placarent numen divinum simulac ad ἀκμήν
suam pervenisset. Nam hoc tempore mortalibus

τέκμωρ καὶ σῆμα τέτυκται.

Cave vero putes haec sacrificia pro veris diebus festis tunc
fuisse temporis. Pecus enim, cum nullo die edere obliviscatur
cottidieque in pascua educi velit, aetate pastoricia quin totum
diem ab opere solito cessarent homines strenuo impediebat
balatu. Neque opus pastoribus fuit tempore longiore quo vires
quiete reficerent exhaustas, utpote qui vitam minime molestam
et a virium contentione alienam agere solerent. Siniplicissimo
igitur modo colebant deos et inter eos operis sui patronum,
qui Carnei dei nomine non exiguis sacrificiis fruebatur et hono-
ribus. Videamus quis ille fuerit et quo modo cum Luna coniungi
potuerit.

 

¹) Herod. ΙΙ, 56. ²) Arch. Mitt. XVII, 3.
3) Ueber vorhellen. Gotterculte p. 30. 4) Ath. Mitt. 1896. p. 252 sqq.

