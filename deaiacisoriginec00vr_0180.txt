168 DE CARNEIS.

sorum, vindemiatorum, opus peractum coronare solent, tunc
Lunae autumnalibus in festis obtinuisse locum! Ε. g. in pul·
cherrima Scuti descriptione homerica legimus messores solitos
fuisse ipsis in agris parare et sumere cenaS‚ ne domum abeundo
tempusque illic terendo messis horas perderent. Sub arboribus
igitur servi mulieresque laborantibus viris navabant operam:

κήρυκες δ’ ἀπάνευθεν ὑπὸ δρυῒ δαῖτ’ ἐπένοντο,

βοῦν δ’ ἱερεύσαντες μέγαν ἄμφεπον, αἱ δὲ γυναῖκες

δεῖπνον ἐρίθοισιν λεύκ’ ἄλφιτα πόλλ’ ἐπάλυνον ¹).
Ubi vero deerant arbores, ponebant umbracula, ut a solis
ardoribus tuti cenarent homines, ut vesperam, noctem, ibi
transigere possent. Sed maximum commodum umbrae 2) illae
praebebant cum instabat plenilunium, quo tempore sub divo
pervigilare more maiorum solebant agricolae. Quin opus esse
locis talibus ad lunae festum rite celebrandum mox putabant
iuniores et ei quoque qui nullis messibus occupat-1 παννυχίδα
agebant, umbras utpote ludorum cenarumque scenam necessa--
riam naviter instituebant.

Posterior aetas tam armis quam agriculturae dedita, sed in
diebus festis servandis tenaX, quomodo in Carnea irrepsissent
umbrae fortasse est oblita, sed nihilo secius in umbris ponen-
dis perseveravit, donec volventibus annis aliquis ratione my-
thologica explicare tentavit, qui inter tabernacula et Carnea
esset nexus.

Si quis tali modo factum esse negabit, libenter audiam
quibus argumentis explicationem refutet; at si nega-bit tali
modo fieri potuisse, monebo in promptu esse exempla quae
causam meam tueantur.

Tres enim in Pentateucho numerantur dies festi, Massoth‚
Kasir, Asiph, vel Pesah, Schabuoth, Sakkoth, quorum secun·
dum et tertium cohaerere cum agricultura et originem inde

1) Σ 558 sqq.
2) „Diese Festart war bei den Spartanam sehr beliebt; wir finden sie auch
bei deu Hyakinthien und Tithenidien; sie ist den agrarischen Festen eigen’'

Nilssou p. 123.

