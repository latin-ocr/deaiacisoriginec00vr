DE cARNffls 17 7

Pythone interfecto Tarrhae in Creta ab Carmanore lustratum
fuisse memorat Pausanias —‚ Apollinis imprimis religione pro-
pagatus in maiusque auctus est. Sic in Carnea quoque post Dorien-
sium reditum mos insinuavit, qui deinde in dies magis invaluit,
ut Apollinis iram Carni ob mortem conceptam, qua caede omnes
maculatos se putarent, certis quibusdam sacrificiis avertere cona-
rentur; neque iniuria, cum Apollinis ira manifestaretur pestilentia
aestiva. Hanc ob causam legibus sancitum est ut totus populus
sacris interesset exercitusque intra fines mane1·et; tum demum
Hippotam, φαρμακόν illum, cui cottannis finibus interdicebatur,
omnium Doriensium culpa onustum fugiturum credebant. Epulae
vero, quibus antiquitus utebantur omnes, umbrae quas maiores
ponere solebant omnes, non in desuetudinem quidem abierunt,
sed a Doriensibus ita sunt minutae, ut noveni modo e singulis
phylis iuvenes (μειράκια audiunt apud Hesych.) antiquum ser-
varent morem, neque dubito quin quidquid militare in consue·
tudines festum agentium irrepserit, Doriensibus sit tribuendum.
Ceteris fortasse epulae communes parabantur.

Sed Musarum quoque certamen cum Carneis coniunxerunt

Dorienses, de quibus merito cecinit Alcman:

ἕρπει γὰρ ἄντα τῷ σιδάρῳ τὸ καλῶς κιθαρίσδειν.

Tradidit enim Athenaeus ¹): „roc Κάρνεια πρῶτος πάντων Τερπαν·
δρος νικᾷ, ὡς Ἑλλάνικος ἱστορεῖ ἕν τε τοῖς ἐμμέτροις Καρνειονίκαις
καὶ ἐν τοῖς καταλογάδην”. Secundum Eusebium 2) ὁ κιθαρῳδῶν ἀγών
anno demum 676 a. O. n. est institutus; haud dubie et ante
huiusmodi fuerunt certamina, sed credo Eusebium rettulisse
illum annum, quo victor evasit Terpander.

Primarium autem locum inter carmina solemnia, quae ibi
audiebantur occupasse videtur elogium Alcestidis amoris Adme-
tique erga Apollinem hospitalitatis. De Alcestidis quidem elogio
constat ex Euripidis versibus supra allatis. De AdmetO, ut idem
censeamus, his movemur argumentis. Primum inter Praxillae
παροίνια invenitur scolium notissimum:

¹) XIV 635 E. 2) Euseb. chron. Ι 198.
vilan-inm. 1-2

