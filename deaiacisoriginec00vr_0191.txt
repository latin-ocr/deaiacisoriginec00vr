DE cARNms. 179

salia nomine ac fama, se descendere perhibeat, non sine proba-
bilitate contendemus vetustissimos illos Laconicae incolas, quos
hucusque Achaeorum indicavimus nomine, fuisse revera gentem
Thessalicam, fortasse Minyas. Thessalica igitur fuit natio, quae
navibus suis Graeciae litora legens, tandem in Laconiam
appulsa condidit coloniam deosque suos importavit. Sic Admetus
Pheris venit Spartam.

Nunc intellegimus, cur maritimis praesertim in urbibus Carnei
inveniatur cultus; cur in Sicyoniam via fortasse terrestri pene·
traverit e Thessalia, sedibus Minyarum antiquissimis.

Sed ne celerius agere videamur, Pindari volvamus carmen
Pythicum quintum, ubi legimus vss. 73 sqq.

τὸ δ’ ἐμὸν γαρύοντ’ ἀπὸ Σπάρτας ἐπήρατον κλέος·

ὅθεν γεγενναμένοι

ἵκοντο Θήρανδε φῶτες Αἰγεΐδαι,

ἐμοὶ πατέρες, οὐ θεῶν ἄτερ, ἀλλὰ μοῖρά τις ἄγεν.

πολύθυτον ἔρανον

ἔνθεν ἀναδεξάμενοι,

Ἄπολλον, τεᾷ

Καρνήϊ’ ἐν δαιτὶ σεβίζομεν

Κυράνας ἀγακτιμέναν πόλιν.
i. e. „meam gloriam omnes e Sparta esse perhibent, unde orti
Aegidae patres mei non sine deorum auxilio Theram venerunt.
Nam fatum eos duxit. Thera autem ex insula Cyrenam hoc
more tralato cenam collaticiam agentes lautis, o Apollo, epulis
urbem nostram celebramus.'’ ¹).

Quis hic loquitur? Dissentiunt ν. d.; sunt enim —in quorum
numero signiferum agit Boeckh — qui putent poetam de se
ipso facere verba, ut ex Aegidarum gente ortum se esse coram
omnibus pronuntiet; quibus oblocuti Hermannus et alii verba
laudata choraulis de se ipsis loquentibus impertiunt. Equidem
nullus dubitans Herm-annum sequor. Faciamus enim Aegidam
fuisse Pindarum, tunc procul dubio fuit ex Aegidis Thebanis,

l) cf. Luebbert de Carn. et Aegid. Progr. Bonn. 1883.

