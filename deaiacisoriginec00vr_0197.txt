DE EUGAMMoNis CYRENAEI
TELEGONlA.

Rampsinitus rex Aegypti cum tantas divitias coacervasset
quantae nulli post eum contigerunt principi, ut ingentem illam
vim argenti tutam a praedonibus servaret, cellam lapideam a
perito architecto aedificari curavit. Hic autem vafer homo parie-
tem externum ita exstruxit, ut unus lapis facile extrahi posset,
quo remoto introitus clandestinus in thesaurum regalem pateret.
Cum in eo esset ut moreretur, duobus filiis aditum secretum
indicavit, quo prudenter usi reliquam vitam curis vacuam
degerent, quippe qui essent ταμίαι τῶν βασιλέως χρημάτων. Rex
vero, cum cottidie opes suas imminui videret et quomodo sur·
ripi possent miraretur, decipulam posuit, qua mox alter frater
haesit. Qui cum expedire se nequiret, fratrem caput sibi prae
cidere iussit, ne ipse agnosceretur illumque simul perderet. Quo
tristi officio functus frater aufugit caput amputatum secum
portans. Cetera huius historiae ab Herodoto (II, 121) lepide
narratae cum minus ad rem meam faciant mitto, paucis modo
verbis de narrationis fine adiectis ; nempe regem filiam suam
uxorem dedisse furi, qui, cum Aegyptii ceteros mortales astutia
superarent, Aegyptiorum omnium vaferrimus esset repertus.

Similis narratio invenitur apud Pausaniam (IX, 37, 4 sqq.)‚
qui Callippum Orchomenium auctorem adhibuit secundum Ro-
bertum (commentat. Momms. 145). Legimus euim Trophonium

