DE EUGAMMoms TELEGONIA. 187

quem populum, utrum ex Aegypto in Graeciam sit importata
an e Graecia profecta late vagans in Aegyptum penetrarit,
dubia res est et varie varii de ea disputarunt viri docti et
disputant. Sunt etiam qui orientalis originis indicia in fabula
Herodotea inveniri perhibeant; historiam enim versuti architecti
in literis Sanscriticis, apud Turcas, apud Russos esse notam.
Nos hanc partem quaestionis certis terminis circumscribemus3
mittimus rogare num e longinquiore fortasse regione sive in
Aegyptum sive in Graeciam venerit fabula, hoc modo scire
cupientes sitne per Aegyptum invecta in Graeciam an per Grae·
ciam in Aegyptum, an — nam tertium quoque datur — simi-
les in Graecia et in Aegypto notae fuerint narrationes, sive ex
Oriente et huc et illuc illatae sive in ipsis illis regionibus
sponte exortae.

Nam licet libenter concedamus G.O.Mue11ero(orchom.1 p. 88),
nihil obstare-quominus haec fabula origine indo-germanica fuerit,
tamen non videmus, cur Masperonem ducem sequirecusemus suo
iure originem aegyptiacam ei tribuentem (Cont. XXXIX sqq.).
Neque nescimus Steinium Herod. 13 p. 136 annotasse fabellam
origine non aegyptiacam videri, lepidum enim illum furem
militibus, qui fratris corpus custodirent, barbam dextram rasisse
dici, Aegyptios vero barbam non aluisse; sed adversarium ido-
neum hic invenit A. Wiedemannum (Herodots zweites Buch
mit sachlichen Erlauterungen 1890), qui annotavit iam regem
Amenophim IV milites barbatos habuisse stipendiarios, Libyos
vero conducticios inde a dynastia XIXa barbatos in imaginibus
apparere, necnon Herodoti tempore hunc morem in exercitu
Aegyptiorum valuisse. Idem Aegyptologus alia quoque docet,
quibus uti potest, qui originem Aegyptiacam nostrae fabulae
defendere studeat. Nam cellae occultae, quales depingit Hero·
dotus, ibi plurimae sunt repertae, quas intrare nisi lapide
remoto nemo poterat; vetus quoque textus superest, cuius est
interpretatio haec: „Krypta profanis est ignota; qui ianuam
quaeret non inveniet praeter deorum prophetas.’' Mos quoque
obsignandorum locorum, quae inire non licebat, per Aegyptum

