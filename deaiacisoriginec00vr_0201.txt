DE EUGAMMONIS 'raLEG0N1A. 189

amplexi, cum ob ipsum auctorem tum ob argumenta, digna
est¹ quae accuratius perpendatur. Minyarum coloniam Orchomeno
profectam in Triphylia consedisse docet vel nornen fluvii Minyei
(A 722), quod Strabo (VIII, 347) probabiliter admodum aMinyis.
qui ex Orchomeno Minyeio cum Chloride Nestoris matre in
Peloponnesum immigrarunt‚ deducit. Nestoris vero patriam
fuisse Pylum Triphyliae, nemo negabit, qui in Muelleri libro
(p. 364) perlegerit disputationem de bello cum Epeis acto, elibro
undecimo Iliadis noto. Quis, ut unum argumentum afferam,
credat pecus, quod in Elide coegerant Pylii, una nocte in urbem
Messeniacam agi potuisse (ef. A 683 sq.)?

Hi igitur Minyae lepidam narrationem de rege Hyrieo secum e
patria attulerunt et in Triphylia pro nomine Hyriei illud Augiae
posuerunt. Esto. Sed cur fecerunt? Cur in Triphylia potius
volebant narrare, quomodo Augias quam qui Hyrieus esset
spoliatus? Nemo non respondebit: quoniam in Elide easdem
partes adversus eos agebat Augias, quibus Hyrieus in Boeotia
semper erat functus. Erat enim uterque Minyarum hostis per·
petuus, hostis opibus abundans. significare igitur hoc mytho
volebant Minyae Augiam‚ licet opibus praevaleret, ingenio certe
ipsis esse imparem, quemadmodum furtum a Trophonio in
Hyrieum commissum celebrarat maius ingenium, acriorem saga—
citatem Orchomeniorum. Nam fabula de Trophonii astutia magis
recondit-um quidem primitus habuerat sensum, sed iuxta hanc
significationem, quam ipsa naturae phaenomena praebebant,
inventa est alia, quae populo pedetemptim a mythis physicis
alienato et ad rationalismum propenso satisfacere posset. Qui
enim erant architecti illi Orchomenii; quid sibi volebat Hyriei
illa gaza? Thesauri e cella subterranea protracti proprio sensu
erant fruges, quas mortales arte ac labore terrae e gremio sib'i
parabant; Trophonius vel Trephonius ab origine erat deus aliquis
fertilitatis, qui post longam siccitatem, ut pluviam mitteret, ab
hominibus rite orabatur. Mox Clymenus (i. e. Ζεὺς Κλύμενος vel
Περικλύμενος) avum eius repraesentabat, ipse Trophonius antiquo
nomine servato vates fiebat, tertius Agamedes (i. e. sagacissimus)

