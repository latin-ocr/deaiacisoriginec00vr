192 DE EUGAMMoNJs TELEGONIA.

Primi qui post Pindarum in literis superstitibus nomina ambo⁴
rum Orchomeniorum cum sacro Apollinis coniunxerunt hymnique
versus in memoriam revocarunt, sunt scholiasta Alexandrinus
in Aristophanem, Strabo (IX, 421), Plutarchus l.l.‚ Pausanias
(X, 5, 13), Steph. Byz. s. v. Λε).φοί; admodum igitur seri
auctores.

Sed fama deorum architectorum licet Herodoti Platonisque
temporibus in tenebras recessisse videatur, floruit ante Pindarum,
non tamen per totam Graeciam, sed in vallibus absconditis
Boeotiae, in Arcadiae loco remoto montibusque saepto. Thebis
exstabat Amphitryonis domus cum Alcmenes thalamo, quem
ἐποίησε Τροφώνιος ἠδ’ Ἀγαμήδης (PaUS. IX, ll, 1); in vicinia
Mantineae Ποσειδῶνός ἔστι τοῦ ἱππίου τὸ ἱερόν, quod Ἀγαμήδης
λέγονται καὶ Τροφώνιος ποιῆσαι, δρυῶν ξύλα ἐργασάμενοι καὶ ἁρμό-
σαντες πρὸς ἄλληλα (Paus. VIII, 10, 2) ; antiquissimum igitur
exemplum delubri e trabibus confecti, quod Hadriani cura novo
templo lapideo circumdatum seris saeculis speciem praebuit
vetustissimae aedificandi artis,

Quae fama Trophonio unde venerit, quis dixerit; fortasse
originem duxite singulari structura speluncae, quam deus Leba-
deae non modo habitasse, sed etiam construxisse dicebatur.
Nam subterranearam praesertim cellarum aedificandarum peritus
esse ferebatur 1). Utut id est — et nunc tandem ad propositum
revertimur -— nomen Ἐργίνου utpote ab ἔργον derivatum tunc
demum cum Trophonio coniunctum et seriei regum Orchome-
niorum insertum esse videtur, cum Trophonius iam vulgo ut
architectus celebraretur. Tunc Daedali cum iis coniunctum est
nomen, quem prope antrum Lebadeae statuam posuisse -
priscae religionis documentum — apud Pausaniam (IX, 39, 8)
legimus.

observavimus deum frugum altorem 2) praeditum fuisse arte

¹) Cf. Dioscuros, tam ob artem aedificandi quam ob illam vaticinandi.
²⁸) τρέφειν. Memoriam huius dei servat Pausanias IX, 40, 1: cum enim Boeotia
diu pluvia caruisset et incolae Apollinem remedium rogarent. προσέταξεν ἡ Πυθία

παρὰ Τροφώνιον 3: Λεβάδειαν ἐλθοῦσιν supro-‘iar παρὰ ἐκείνου τὸ ἴαμα.

