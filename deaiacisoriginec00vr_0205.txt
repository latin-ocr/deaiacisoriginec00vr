DE EUGAMMONJS TELEGONIA. 193

futura praedicendi incitatum vi illa terrae quae Pythiae quoque
mentem divino afflatu concitabat 1). Nam sicut ceteri dii Chthonii
oracula edebant vel potius sopitis insusurrabant, sic Delphis
ipsis ante Apollinis adventum fuit μαντεῖον χθόνιον, quod

ποικιλόνωτος οἰνωπὸς δράκων

σκιερᾷ κατάχαλκος εὐφύλλῳ δάφνα

γᾶς πελώριον τέρας ἄμφεπε ²).
Trophonii autem oraculum mansit quod initio fuerat ac per
omnia saecula incubatione futura praesagiebat, Apollinis vero
sacrum Dionysi cultum ecstaticum in se recepit et responsa
dabat viyilantibus per sacerdotem instinctu divino furentem 3).
Admirationem certe movet constantia Trophonii cultus; nam
fuerat aequalis illius Aesculapii, quem Thessali Triccae locis
subterraneis implorabant, saeculo autem Hadriani immutatus
imminutus etiam apud Graecos et barbaros vixit floruitque ⁴).
Agamedem autem et Trophonium heroes factos et ob artem
aedificandi apud Orchomenios celebratos a Minyis in Triphylia
quoque esse cultos, nihil obstat quominus credamus. Atque hanc
quoque ob causam cum Augiae nomine in nota fabula coniunctos
eos esse arbitror, ut illustraretur Minyarum ingenium magis
acutum, quo invisus ille Augias lepidissime esset fraudatus et
ludificatus. Quae enim alia causa Minyas permovere potuit, ut
nornen Hyriei cuni Augiae mutarent? At Agamedes et Tropho-
nius illi, qui Augiam deceperunt et heroes Orchomenii, qui
deluserunt Hyriewm, idem non fuerunt! Teste enim Charace 5)
Ἀγαμήδης ἅρχων Στυμφήλου τῆς Ἀρκαδίας ἐγάμει Ἐπικάστην,

 

 

¹) Cicero, de Divin. I ξ 38.

2) Iphig. Taur. 1245.

3) Cf. Rohdium Psyche II 59.

⁴) Neque comicorum insectationes ad vim huius religionis minuendam quidquam
valuisse, neque Dicaearchi κατάβασιν εἰς Τροφωνίου eius auctoritati nocuisse, docet
G. O. Mueller Orch. I p. 151, qui laudat oracula data de exitu pugnae Leuctricae,
de morte Philippi, de victoriis Sullam necnon commemorat ludos publicos aetate
Hadriani Lebadeae habitos, et oracula de civitate romana, quae Eutychides in

unum volumen collecta a Tr. accepisse dicebatur.

5) Schol. Nub. 508.
ViiRTHEIM. 13

