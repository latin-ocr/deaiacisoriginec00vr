ou EUGAMMONIS TELEGONJA. 201

Triphylia et Arcadia vulgatas; coniunxit vero argumenta Stym-
phalia et Triphylica praesertim duce usus Homero.

Quae disputatio maiorem etiam probabilitatem obtinebit si
haec pauca subiunxero. Dissidio orto inter Dores et Minyas
Theram insulam incolentes, hi Cretensibus nautis ducibus usi
circa annum 630 a. G. n. Cyrenen condiderunt. Tertius rex
Battus [I Eudaemon Graecos invitavit, ut in regione Cyrenaica
considerent, ubi agros se iis assignaturum spopondit-3 cuius
consiliis curn oraculum Delphicum enixe faveret, magna vis
colonorum e Peloponneso, Creta, aliis insulis, Cyrenen immi-
gravit. Mox ortum est bellum cum Aegypto, quoniam Battus,
ut omnibus peregrinis satisfaceret, Libyam spoliabat; sed cum
anno 570 Aegyptii essent profligati, milites tumultuantes ducem
suum Amasin regem salutarunt. Qui quomodo Cyrenaeis amicis
usus sit, uxorem Cyrenaicam Ladicam nomine duxerit ex Hero-
doto (ΙΙ, 181) notum est.

Regnantibus autem Batto II eiusque filio Arcesila II vixit
Eugammon‚ qui quantum scimus, Telegonia carmine τῷ ἐπικῷ
κύκλῳ finem imposuit; hic enim cyclus continuabatur in Procli
Chrestomathia μεχρὶ τῆς ἀποβάσεως Ὀδυσσέως τῆς εἰς Ἰθάκην ἐν
ᾗ καὶ ὑπὸ παιδὸς Τηλεγόνου ἀγνοοῦντος κτείνεται 1).

Eugammonis opus a viris doctis cum contemptu tractari solet,
utpote carmen sero natum; cui tamen sententiae subscribere
nequaquam possum. Non quod Cyrenaeum poetam eum fuisse
credam, qui merito inter priscos illos vates locum suum sibi
vindicare possit; quid enim pro fragmentorum inopia de eius
poesi iudicare licet? Neque quod e parvis Procli indiciis ima-
ginem operis ab omni parte rotundi ac bene compositi pellucere
putem; immo, contrarium defendere malim. Neque quod nesciam
poetam nostrum dimidio plus totius materiae ab aliis esse
mutuatum, ne gravius quid dicam. Sed quemadmodum in eius
patria est ortum hominum mixtum genus, cum Graeci se con-
iungerent cnm puellis Libycis, quae

l) Phot. 239 p. 319 Bekk.

