206 DE EUGAMMONIS TELEGONIA.

antequam τὰς ὑπὸ Τειρεσίου ῥηθείσας θυσίας ἐν Ἰθάκῃ
ἐτέλεσε, hominem maritimarum rerum ignarum iam repperisse.
Hac tamen in re erravit, quod in Arcadia id factum esse puta-
bat, nimio scilicet ardore hypothesin suam de nummo Manti-
neensi defendere conatus. Profectus est Ulixes secundum Proclum
in Elidem; de longinquiore itinere nil audimus; ex Elide in
patriam rediit; invenit hominem suum antequam Ithacam rever-
tit: ergo in Elide τὸν ὃδίτηυ offendit. Ita voluit non Homerus
sed Eugammon Cyrenaeus

Nunc Ulixis iter in Thesprotiam, quod Eugammon non de
suo finxit sed Telegoniae amplificandae causa a Musaeo est
mutuatus, propius consideremus. „Heros, Proclus refert, in
Thesprotiam venit Callidicenque reginam uxorem ducit. Oritur
bellum cum Brygis, qui Marte duce Thesprotos repellunt, licet
Minerva his opituletur. Apollo demum finem bellandi facit. Calli-
dice mortua Polypoetes filius Ulixis regnum accipit, heros ipse
Ithacam revertitur.” Sic poetam aliquem antiquum Ulixis iter
in Thesprotiam cecinisse, non est quod miremur. Meminimus
enim versuum ξ 314 sqq., ubi heros fallacissimus errores suos
Eumaeo describens, audacter casus Thesprotios annectit, quos
nunquam passus erat. Hic igitur campus patebat incultus per
quem ingenium cuiusdam epigoni libere vagari posset. Admira·
tionem vero movet, quod Ulixis illa expeditio antiquitus sub
Musaei nomine circumlata fuerit. Quid Musaeo, ὃς παραλύσας καὶ
τελετὰς καὶ καθαρμοὺς συνέθηκεν (SChOl. ΑΓ. Ran. 1030), quid
τῷ χρησμολόγῳ, Orphei imitatori (Paus. X, 7, 2), cum Ulixis
erroribus, cum carmine epico? Fere semper Musaeus cum Orpheo
coniungitur; etiam Platonis tempore venditabantur βίβλοι Ὀρφέως
καὶ Μουσαίου καθ’ ἃς θυηπολοῦσι; quid igitur Musaeus ediderit
nisi libros rituales, expiationes, initiationes, ve] κατάβασιν ali-
quam εἰς Midon? Paulisper igitur moremur et Thesprotidis argu-
mentum exactius consideremus

Post mortem Callidices, ut legimus, Polypoetes regnum The—
sprotiae in se recepit. Quis fuit ille Polypoetes? Respondet

