DE EUGAMMONIS TELEGONIA. 211

filiuS. Cum vero Circes filium duo nomina in epico carmine
habuisse non sit verisimile, credo ἤ mutandum esse in καί, ita
ut tam Circe quam Penelope altero donetur filio.
Restat ut de Ulixis morte nonnulla observemus:
Verba Homeri sunt, λ 134 sqq.:
θάνατος δέ τοι ἐξ ἁλὸς 1) αὐτῷ

ἀβληχρὸς 2) μάλα τοῖος ἐλεύσεται, ὅς κέ σε πέφνῃ

γῆρας’ ὕπο λιπαρῷ ἀρημένον· ἀμφὶ δὲ λαοὶ

ὄλβιοι ἔσσονται.
Si Telegonia‚ si omnes fabulae de Ulixis interItu plane nobis
essent ignotae, quale mortis genus expectaremus? Quem finem
Homerum heroi suo post tot labores et errores destinasse inter
omnes, nisi qui sensu poetico prorsus essent destituti, conve-
niret? Nulla mora unusquisque exclamaret: „mortem placidam,
lenem: cum in ea sola lectoris animus acquiescere possit.'’ Quid
si Homerus τὸν πολύτλητον, qui tot pericula et aerumnas exan-
tlasset ut inter suos quietus reliquam vitam degeret, ab ipso
filio trucidari cecinisset? Taedii pleni ad unum omnes carmen
e manu eiiceremus; nam licet et vita cottidiana et theatrum
hodiernum nos doceant, improbum non semper puniri, probum
saepe merito praemio privari, carmen epicum, quo describuntur
res non ita ut sum, sed quomodo poetae imaginatio eas sibi
proponit, exigit ut ignavus spernatur, fortis celebretur, heros
in certamine cadat vel victor merita quiete fruatur, ita ut iuniores
rebus fortibus narrandis ac depingendis ad facta non minus
fortia excitari possint. Et velut diem laboris et dimicationis
plenum sequuntur ἀναθήματα τῆς δαιτὸς καὶ ὕπνος γλυκύς, Sic
tranquilla senectus obitusque placidus finiunt herois vitam
laboriosam. Quod si ipsae res gestae dulce illud epici somnium

¹) ἔξαλος una voce Herodianus cf. ἔφαλος.

2) ἀβληχρός cl. Θ 178 significat „debilis‚ lenie'': sic iam Eustathius ad λ 134:
,,ἀβληχρὺς δὲ θάνατος ὁ ἀσθενὴς καὶ ἠρεμαῑος διὰ τὰ ἄνοσον, ὁποῖος ὁ ἐν γήρᾳ μάλιστα
λιπαρῷ”. Est mors qua quis exstinguitur omni dolore et agonia vacuus”.

E. g. sic mortuus est Menelai gubernator Phrontis (γ 280) quern Apollozffofo·

ἀγανοῖσι βέλεσσιν ἐποιχόμενος κατέπεφνε”.

