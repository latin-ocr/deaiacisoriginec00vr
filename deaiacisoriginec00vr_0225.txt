DE EUGAMMONIS TELEGONIA. 213

a deo immissa adhibetur; cf. p. 211 ann. 2. At verba ἐξ ἁλόςῗ)

Negare nullus potest verba: ηθάνατος ἐξ ἁλὸς ἀβληχρός ἐλεύσεται”
significare non posse: „mors mitis e mari veniet.'’ Nam quae
est mors illa, quae e fluctibus aliquem arripit et tamen suavis
audit? Num forte Si κῆτος ἐπισσεύῃ μέγα δαίμων ἐξ ἁλός (ε. 422)?
Num si quis aestu mergitur; si piratae te trucidant; si ipse filius
e mari veniens inscius te perimit? Estne θάνατος ἀβληχρόςῖ Immo
omnis mors e mari vehemens est. Quid igitur? Perperam, credo,
verba ἐξ ἁλός cum ἐλεύσεται coniungi solent. Veram viam poeta
indicat structura τοι ἐξ ἁλὸς αὐτῷ, ubi ἐξ ἁλὸς inter τοι et αὐτῷ
posita sunt. Quid sibi vult illud αὐτῷῖ) Oppositum est τοῖς ἑταίροις.
His mors venit in itinere maritimo cum essent, heroi ipsi cum
extra mare sit obveniet. Arete igitur coniungantur verba τοι ἐξ
ἁλὸς αὐτῷ, licet forte durius videatur.

Quid enim verisimilius quam Tiresiam voluisse: „si Neptunum
perpetuum adversarium sacrificiis placaris, nullum e mari pericu-
lum tibi postea erit timendum?'' Sin vero intellegimus e mari
Ulixi mortem esse venturam, primo syntaxis offenditur, cum locus
ipse vocabulorum ἐξ ἁλός positorum inter τοι et αὐτῷ indicet ea
non cum verbo ἐλεύσεται sed cum τοι αὐτῷ esse coniungenda;
deinde Homero obtruditur dictio pythica, quae prorsus a lingua
eius nativa est aliena, nam cur non addidisset, quid illud peri-
culum foret; tertio parum apte Ulixi promittitur lenis mor83
quarto ineptissimum fit sacrificium Neptuno oblatum. Immo,
prorsus mente captus fuisset sapiens Tiresias, si ita esset
locutus: „si tandem aliquando maris pericula effugeris, iterum
tibi erit vagandum, donec in locum ubi Neptunus hominibus est
ignotus, cultum eius introduxeris. Quod si feceris et sacra deo
placando idonea ei obtuleris . . . . nefanda mors ex ipso mari
tibi erit exspectanda.”

Certissimum igitur habeo Homerum de morte violenta Ulixi
a filio illata, nedum de radio raiae pastinacae, omnino non
cogitasse. Tunc demum intellegimus quietum responsum Pene-
lopes ψ 285, quae postquam Ulixes Tiresiae dicta ei rettulit,
suaviter observat:

