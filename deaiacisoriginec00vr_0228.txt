2 16 DE EUGAMMONis TELEGONIA.

habeat 1). Advenit Telegonus, fit ἀναγνωρισμός, Ulixes caeca fata
sortis humanae lamentatus e vita discedit, quo facto filius
moestus ad matrem CIrcen revertitur.

Secutus sum tam fragmenta Sophoclis quam quae tradiderunt
Hyginus, Oppianus, Dictys. Addit Hyginus sub finem fabulae
apparuisse Minervam, cuius monitu heros mortuus in insulam
Aeaeam sit deportatus, ubi sepeliretur. Eiusdem deae iussu
Telegonum Penelopen, Telemachum Circen uxorem duxisse.

Talis vero finis nonnullis, ut mihi, magis Euripideus quam e
Sophoclis ingenio videbitur, quare potius credent Sophocleae
fabulae exitum fuisse ut apud auctorem Odysseae periochae a
Buttmanno editae, cuius ultima sunt verba: ,,μαθὼν οὖν Τηλέγονος
ὅτι τὸν πατέρα ἀνεῖλε, πενθήσας αὐτὸν πικρῶς ἀνεχώρησε τῆς Ἰθάκης”.

Utut id est, unusquisque iam observavit de itinere in Elidem
nullam apud Sophoclem fieri mentionem; hunc autem de suo
velex Homero addidisse oraculum illud Dodonaeum, quod ut
Pythicum illud in Oedipodea, totius tragoediae cardo factum
est. Declinavit tragicus a via quam straverat Eugammon, ut
pro suo ingenio materiem tractaret.

l) Audi Oedipodem inscium patris φονέαῖ

